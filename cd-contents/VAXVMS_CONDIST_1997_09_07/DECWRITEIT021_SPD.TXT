Software 
Product 
Description 
--------------------------------------------------------------------------------
NOME DEL PRODOTTO: DECwrite/ITALIANO per OpenVMS, Versione V2.1  SPD 25.S1.03





   DESCRIZIONE

   DECwrite combina elaborazione di documenti, editoria, creazione grafica, 
   grafici commerciali ed integrazione di immagini e gestisce link con i dati
   delle applicazioni supportate.

   DECwrite è compatibile con la Compound Document Architecture (CDA) Digital 
   ed utilizza l'architettura della CDA converter e il supporto a livello di 
   sistema, il quale permette la spedizione di documenti composti.

   Caratteristiche

   Interfaccia utente

   DECwrite presenta le funzioni attraverso un'interfaccia grafica; tali
   funzioni sono rappresentate da opzioni accessibili a partire da menu
   e da icone contenute in una barra funzionale.

   DECwrite offre all'utente la scelta tra menu ridotti, contenenti le
   funzioni maggiormente utilizzate, e menu completi contenenti invece
   tutte le funzionalità. I menu ridotti, File, Elaborazione, Formato,
   Inserimento, Pagina, Grafica, Funzionalità e Opzioni, renderanno dis- 
   ponibili le opzioni di livello più elevato. L'utente può passare li-
   beramente da un tipo di menu all'altro nel corso della sessione di 
   lavoro.

   Nota: Quando si utilizza DECwrite con l'interfaccia utente XUI bisogna 
   utilizzare OpenVMS V5.4 - V5.5-2 per passare da un tipo di menu all'altro
   nel corso della sessione.

   Tramite la barra funzionale, è sufficiente puntare e premere uno dei
   pulsanti del mouse per accedere velocemente ad alcune funzioni come
   ad esempio la pagina, lo stile, la famiglia di caratteri, la dimensione 
   in punti, l'allineamento, la lingua, la grandezza della pagina,
   l'applicazione di attributi di testo come il corsivo, il grassetto e
   il sottolineato, l'interlinea e la distanza tra i paragrafi, il controllo 
   ortografico, i simboli nascosti e la disposizione della pagina.  Le 
   impostazioni della barra funzionale cambiano a seconda della posizione 
   del cursore.

 				DIGITAL		 	Febbraio 1993

							AE-PACND-TE

 






   L'uso combinato di menu a tendina, della barra funzionale, delle sequenze
   da tastiera e di finestre di dialogo permette un utilizzo completo di
   tutte le funzionalità DECwrite. I menu visualizzano anche gli equivalenti 
   necessari per eseguire le funzioni dalla tastiera.

   Oltre ai menu a tendina, DECwrite fornisce cinque menu a comparsa in-
   terattivi. Per consentire un facile accesso, questi menu compaiono nel
   punto in cui si trova il puntatore. I memu a comparsa contengono le
   funzioni di elaborazione più utilizzate per testo e illustrazioni, nonché 
   gli elementi per gli stili, le tabelle e gli oggetti grafici più 
   frequentemente utilizzati.

   DECwrite è disponibile in varie lingue e offre la possibilità di scegliere 
   la lingua dell'interfaccia utente tramite il Gestore della sessione di 
   DECwindows.


























    2

 






   L'interfaccia utente presenta anche i seguenti elementi:

   o  Righelli con tacche e griglie per posizionare i blocchi per testo
      e gli oggetti.

   o  Possibilità di disabilitare il righello.

   o  Finestre di dialogo contenenti informazioni quali il numero di pagina
      corrente, la prima ed ultima pagina, lo stile corrente, i collegamenti 
      tra blocchi per testo e la dimensione degli oggetti grafici.

   o  Una barra di scorrimento verticale ed una orizzontale.

   DECwrite può emulare varie tastiere e quindi il tasto PF1 per la com-
   patibilità con WPS-PLUS, WordPerfect[TM] e Microsoft[R] Word; EVE, EDT e 
   EMACS per gli utenti più esperti nonché una tastiera DECwrite specifica a 
   seconda dell'interfaccia.

   Guida

   DECwrite presenta una guida interattiva per molte funzioni. Essa fornisce
   informazioni dettagliate sull'utilizzo di DECwrite e aiuta l'utente ad 
   acquisire maggiore dimestichezza nella creazione di documenti. La Guida 
   contiene inoltre un documento dimostrativo in linea di ausilio 
   nell'appredimento del prodotto.

   Editor

   DECwrite comporta un editor di testi completo con funzioni tipiche quali
   selezione, taglio, copia, reinserimento, annullo e ripetizione dell'operazione
   e navigazione. Presenta inoltre sofisticate funzioni di ricerca e so-
   stituzione, compresa la possibilità di ricercare ritorni carrello, ca-
   ratteri speciali, reticoli e spazi.

   Caratteristiche editoriali avanzate quali testo in risalto, tratti modifica
   e pagine di modifica fanno di DECwrite lo strumento ideale per lavori di 
   documentazione e pubblicazioni.


    3

 






   DECwrite include funzioni di sillabazione Houghton Mifflin ed un lessico 
   americano basato sull'American Heritage Dictionary per la versione americana
   di DECwrite.

   DECwrite permette di creare dizionari di eccezioni per parole che co-
   munemente non appaiono in un dizionario standard. Questi possono essere
   mantenuti localmente o essere condivisi da un gruppo di utenti DECw rite.
   La sillabazione, quando attivata, può comportare trattini discrezionali o 
   essere effettuata paragrafo per paragrafo.

   DECwrite supporta la sillabazione multilingue. Ad esempio, in uno stesso 
   documento possono essere utilizzati il francese ed il tedesco. La
   sillabazione è supportata per le seguenti lingue: olandese, inglese
   (americano e britannico), tedesco, francese, spagnolo, italiano, tedesco, 
   svedese, norvegese, portoghese, finlandese e danese.

   DECwrite consente la verifica e la correzione ortografica in molte lingue. 
   Se ad esempio, un documento contiene dei passaggi in francese e in tedesco,
   questi verranno verificati ortograficamente se i lessici nelle corrispondent
   i lingue sono presenti sul sistema. Sono disponibili lessici opzionali. Per
   ulteriori informazioni consultare il System Support Addendum 
   (SSA 25.S1.03-x).

   Inoltre, anche se solo per l'anglo-americano, l'utente può controllare e 
   correggere l'uso della lingua tramite un dizionario di omonimie e di 
   sinonimi.

   Righelli/Tabulazioni

   DECwrite offre la possibilità di scegliere tra tabulazioni a destra,
   a sinistra, centrate e decimali. L'utente può modificare il righello
   corrente, scegliendo degli attributi che verranno applicati a paragrafi 
   consecutivi che si basano sullo stesso righello. La scelta di nuove 
   impostazioni viene applicata al righello corrente e a quelli successivi 
   aventi lo stesso tipo di righello. Un righello può anche essere salvato 
   come parte di uno stile di paragrafo.





    4

 






   Editor di tabelle

   DECwrite contiene un editor di tabelle con celle per permettere all'utente
   di organizzare i propri dati, siano essi numeri, testo che illustrazioni. 
   L'utente può modificare tutti gli attributi del paragrafo e del
   testo a partire da una tabella. E' possibile fondere, separare, aggiungere 
   o togliere righe e colonne. Inoltre, il contenuto di una cella può essere 
   allineato a sinistra, a destra o centrato ed è possibile effettuare 
   operazioni di copia, eliminazione e inserimento. Una tabella può essere 
   mobile o fissata ad un determinato punto della pagina. All'interno di una 
   tabella è possibile importare del testo in formato ASCII e, se necessario,
   verrà creata una seconda tabella.

   DECwrite comporta degli stili di tabella predefiniti e l'utente può
   definire e salvare i propri stili personalizzati.

   Mail Merge

   Grazie alla funzione Mail Merge, l'utente può creare delle circolari
   inserendo delle variabili all'interno del documento tipo. Il file di
   record contenente le variabili può essere un file di testo in formato
   WPS-PLUS o con tabulazioni, o ancora un file DDIF. Il documento risultante 
   viene stampato automaticamente in formato PostScript[R] o salvato come 
   documento DECwrite.

   Variabili

   DECwrite supporta la definizione di variabili per agevolare la creazione di
   documenti con parti comuni, quali il numero del documento, l'autore, il 
   numero della revisione, il nome della società, ecc. In questo modo, 
   modificando la definizione della variabile, si aggiornano in una sola 
   operazione tutti i documenti contenenti tale variabile. Le variabili 
   possono essere definite all'interno di un modello per permetterne un uso 
   condiviso.







    5

 






   Indice

   DECwrite crea automaticamente un indice a partire dai titoli esistenti.
   L'utente può inserire un indice in un qualsiasi punto del documento
   nonché modificarlo o rigenerarlo a suo piacimento.

   I titoli dell'indice sono formattati a seconda dello stile di titolo
   applicato e il formato generale dell'indice è determinato dallo stile
   Indice.

   Generazione dell'Indice analitico

   L'indice analitico generato da DECwrite può contenere fino a tre sot-
   tolivelli di un'entrata principale. Per ogni livello o sottolivello
   è possibile indicare un determinato ordine (ad esempio per numeri o
   caratteri speciali). Un indice analitico può essere rigenerato in un
   qualsiasi momento ed essere quindi modificato anche all'ultimo momento.

   Riferimenti

   L'utente ha la possibilità di inserire riferimenti fra parti di uno
   stesso documento DECwrite, ad esempio "Vedi Figura 3 a pagina 45." Grazie 
   a questi riferimenti, l'utente può riportarsi ad un'etichetta, a del testo
   o ad un numero di pagina di un titolo, paragrafo o all'elemento di una 
   lista in un punto qualsiasi del documento.

   LiveLink

   DECwrite include la possibilità di eseguire link tra i dati delle 
   applicazioni supportate ed i documenti DECwrite. I dati con i quali è
   stato eseguito il link con DECwrite diventano parte del documento DECwrite
   e possono essere automaticamente aggiornati alla successiva elaborazione 
   del documento. Tali aggiornamenti possono comunque essere decisi di volta 
   in volta dall'utente. I link con applicazioni possono essere modificati o
   cancellati in qualsiasi momento.






    6

 






   DECwrite è in grado di eseguire link con dati ovunque nella rete sempreché 
   l'utente goda dei privilegi necessari per accedervi. I link possono essere
   effettuati con file presenti in locazioni diverse: con il documento, in una
   libreria personale, in una libreria di rete e in una libreria di sistema. 
   L'indirizzamento file indica a DECwrite dove cercare i dati e come 
   trattarli in fase di invio del documemto composto.

   Alcune delle applicazioni con le quali può essere stabilito un link:

   o  DECdecision (consultare la sezione SOFTWARE ADDIZIONALE nel System
      Support Addendum (SSA 25.S1.03-x).

   o  DECview3D (consultare la sezione SOFWARE ADDIZIONALE nel System Sup-
      port Addendum)

   o  DECpaint (incluso in DECwindows)

   o  DECchart (incluso in DECwrite e DECdecision)

   o  Editor di equazioni Equation (incluso in DECwrite)

   o  DECpresent (consultare la sezione OPTIONAL SOFTWARE nel System Support
      Addendum)

   Link con DECdecision

   DECdecision è un'applicazione di supporto alle decisioni basata su sta-
   zioni di lavoro OpenVMS che può essere utilizzata su stazioni di lavoro 
   OpenVMS DECwindows e comprende quattro importanti componenti software:

   o  DECquery, per richieste personalizzate su database.

   o  Calc, per l'analisi di dati finanziari e commerciali.

   o  Chart, per generare grafici commerciali.

   o  Builder, per automatizzare funzioni ripetitive da un'applicazione
      all'altra registrando e riproducendo le azioni dell'utente.

    7

 






   DECwrite può eseguire un link con uno qualsiasi di questi componenti
   per combinare, in un unico documento, tabelle, grafici, testo e 
   illustrazioni.

   Link con dati

   E' possibile eseguire un link con altri documenti DECwrite, con figure ed 
   immagini DDIF o con file in formato finale come Encapsulated PostScript 
   (EPSF).

   Convertitori

   DECwrite utilizza la CDA converter architecture per scambiare dati con
   altre applicazioni. Essa permette che molti formati possano essere con-
   vertiti in DDIF (Digital Document Interchange Format, il formato file
   standard di DECwrite).

   I convertitori forniti con DECwrite comprendono un convertitore WPL
   per importare documenti
   WPS-PLUS e salvarli a partire da DECwrite, un convertitore DX (per file
   DX o file creati con
   WPS-PLUS o altre applicazioni), e una funzione di importazione testo
   per convertire del testo in ASCII in formato DDIF.

   DECwrite include anche convertitori WK1, WK3, DIF, CALC$GRD, ASCII Tabular 
   e convertitori di campi ASCII per importare i dati nei formati sopra 
   elencati in DECchart.

   Sono disponibili convertitori addizionali attraverso la CDA Converter 
   Library per VMS. Per ulteriori informazioni consultare il System
   Support Addendum (SSA 31.31.xx-x).

   Esportazione in formato Bookreader

   DECwrite offre la possibilità di esportare documenti DECwrite in formato 
   Bookreader per creare della documentazione interattiva. DECwrite creerà 
   quindi libri basati su una visualizzazione per pagina o per argomenti con 
   illustrazioni, tabelle e note a piè di pagina sottoforma di righe o finestre
   a comparsa (finestra a parte). L'Indice e l'Indice


    8

 






   analitico vengono utilizzati per spostarsi in Bookreader e tutti i 
   riferimenti incrociati diventano riferimenti Bookreader.

   Stili di testo

   DECwrite permette all'utente di creare degli stili di testo per i seguenti 
   tipi di elementi:

   o  Paragrafi

   o  Titoli

   o  Liste

   o  Tabelle

   o  Note a piè di pagina

   o  Indici

   o  Indici analitici

   L'utente ha il controllo totale della formattazione grazie agli stili.
   Modificando gli attributi dello stile delle parti del testo, l'utente
   può crearne altri quali abstract e sottocapitoli.

   E' possibile copiare e modificare gli stili standard DECwrite, o crearne 
   di nuovi. Gli stili definiti dall'utente sono legati ai documenti tramite 
   link e possono essere utilizzati in un numero qualsiasi di documenti.
   Possono inoltre essere condivisi da più utenti.

   Questo metodo consente di mantenere il contenuto del documento separato 
   dal formato e di avere pieno controllo sull'aspetto dei documenti. Gli
   attributi relativi allo stile sono introdotti tramite finestre di dialogo 
   che consentono all'utente di modificare la dimensione, la famiglia dei 
   caratteri, l'interlinea, il tipo di allineamento e gli altri attributi di 
   testo.

   L'aspetto del documento cambia automaticamente quando l'utente modifica la 
   definizione di uno stile. E' possibile attribuire un altro stile ad un 
   elemento in qualsiasi momento. Ad esempio si può decidere di trasformare 
   tutti i titoli principali in sottotitoli applicando lo stile

    9

 






   appropriato. Gli stili possono essere modificati globalmente, carat-
   teristica particolarmente apprezzata in caso di documenti lunghi.

   Quando si desidera effettuare modifiche locali, come l'applicazione
   del grassetto ad una parola, l'utente può utilizzare indifferentemente
   la barra funzionale, il tasto funzione, il menu Formato o la finestra
   degli attributi di testo contenente una serie di attributi come famiglia, 
   dimensione dei caratteri o inclinazione, ecc. Ciò consente modificare vari 
   attributi con una sola operazione anziché dover procedere a modifiche di 
   stile globali.

   Composizione della pagina e impaginazione

   DECwrite offre una serie di funzioni di formattazione per testo, pagine e 
   documenti. Per informazioni relative agli stili di testo consultare la 
   sezione Stili di testo. Le pagine sono formattate mediante gli stili di 
   pagina che possono essere definiti per pagine singole o fronte-retro. Non 
   c'è limite al numero di stili che possono essere applicati ai vari elementi
   del testo. Gli elementi che ricorrono regolarmente nel testo come 
   intestazioni e piè di pagina, logotipi ed impostazioni per le pagine e le 
   colonne, possono essere salvati come parti degli stili di pagina per essere
   inseriti automaticamente su tutte le pagine.

   L'utente può decidere la disposizione di pagina di un documento attraverso 
   una finestra di dialogo o interattivamente, pagina per pagina.  DECwrite
   collega automaticamente blocchi continui di testo da colonna a colonna e da
   pagina a pagina; l'utente può anche collegare blocchi continui di testo in 
   maniera non contigua per documenti di formato simile ad un articolo.

   Alcune delle funzionalità di formattazione di DECwrite:

   o  Impaginazione automatica e numerazione automatica delle pagine

   o  Intestazioni e piè di pagina che possono contenere illustrazioni o testo




    10

 






   o  Fino a 100 colonne per pagina, con la possibilità di avere una dis-
      posizione irregolare delle colonne sulla pagina, ad esempio due co-
      lonne in cima alla pagina e tre in fondo

   o  Sillabazione in base al dizionario scelto o all'algoritmo

   o  Allineamento (giustificato, a destra, sinistra o centrato)

   o  Giustificazione verticale

   o  Controllo righe vedove ed orfane

   o  Crenatura manuale

   o  Variazione della grandezza del font da 2 a 300 punti con incrementi
      di 0,01

   o  Supporto per l'installazione di font aggiuntivi

   o  Supporto per l'insieme di caratteri ISO-Latin 1

   o  Macro per funzioni definite dall'utente

   o  Liste gerarchiche e sottoliste con numerazione automatica (nume-
      rica, alfabetica, o con caratteri) ed indentazioni definite dall'utente

   o  Numerazione automatica di sezioni, capitoli, titoli, paragrafi, liste, 
      sottoliste, note a piè di pagina e appendici

   o  Riferimenti incrociati automatici

   o  Riferimenti numerici per note a piè di pagina; il riferimento è 
      automaticamente definito come apice

   o  Note a margine

   o  Evidenziamento, tratti modifica e pagine modificate

   o  Correttore ortografico, Usage Alert e Electronic Thesaurus (gli ultimi 
      due solo per la versione anglo americana)

   o  Generazione di indici e indici analitici (fino a tre sottolivelli
      per un'entrata principale)

   o  Tabulazioni a destra, sinistra, centrate e decimali con o senza 
      tabulatori

    11

 






   o  Editor di equazioni

   o  Link con le altre applicazioni supportate

   o  Possibilità di avere in uno stesso documento pagine orizzontali e
      verticali

   Link con un documento

   DECwrite contiene la funzione Link con documento che consente di eseguire 
   link tra più file per ottenere un documento completo. I capitoli e le 
   pagine sono numerati correttamente ed è possibile generare un indice o un 
   indice analitico dell'intero documento. Questa funzionalità consente di 
   lavorare su sezioni diverse di un documento e di combinarle con facilità 
   in un unico documento numerato consecutivamente. In questo modo DECwrite 
   può essere utilizzato in un gruppo di lavoro.

   Editor di grafica

   DECwrite comporta un editor grafico basato sui seguenti oggetti grafici: 
   linee (diritte o piegate), quadrati, quadrati arrotondati, rettangoli, 
   rettangoli arrotondati, cerchi, ellissi, archi, poligoni e spezzate. Gli 
   archi possono essere aperti o chiusi, a forma di torta o a corda. Gli 
   oggetti possono essere riempiti con rettangoli o ombreggiati; il contorno 
   può essere a tratto pieno, punteggiato, tratteggiato o punto-linea. Gli 
   oggetti possono essere disegnati utilizzando vari spessori del tratto. 
   E' disponibile anche un oggetto per il disegno a mano libera.

   E' inoltre possibile inserire, sugli oggetti o accanto agli stessi,
   delle frecce (o linee o spezzate) piene, aperte, doppie o singole. Stringhe
   di testo possono essere posizionate vicino alle frecce per identificare 
   parti del disegno.

   Tutti gli oggetti grafici, comprese le stringhe di testo, possono essere
   dimensionati e scalati visivamente, in percentuale o con dimensioni
   esatte. L'allineamento, la duplicazione e la distribuzione nello spazio 
   permettono di creare con facilità diagrammi, schemi, diagrammi di flusso e 
   così via.

    12

 






   Le illustrazioni possono essere posizionate in un punto qualsiasi del
   documento, sopra o sotto il testo, all'interno di celle di tabelle,
   in intestazioni o piè di pagina. Possono essere posizionate all'interno
   di blocchi per grafici che è possibile legare a determinati punti nel
   testo o nella pagina, come il margine.

   Galleria d'arte (Clipart)

   DECwrite contiene una vasta gamma di file di figure in formato DDIF e EPSF.
   Le figure e immagini DDIF possono essere modificate in DECwrite. Le 
   immagini DDIF possono essere corrette avvalendosi di un editor di bit map.

   DECchart

   DECchart è un'applicazione facile da utilizzare che consente di creare 
   grafici commerciali e professionali per documenti composti. All'utente
   non resta che indicare i dati da rappresentare e il tipo di grafico
   da utilizzare; il grafico verrà generato automaticamente. Le carat-
   teristiche di DECchart comprendono:

   o  Nove tipi di grafici predefiniti: a barre, a colonne, lineare, a
      torta, ad area, scatter, hi-lo, istogramma e composto

   o  Fino a 45 variazioni di stili di grafici

   o  Possibilità di modificare gli stili predefiniti e crearne di per-
      sonalizzati

   o  Possibilità di importare dati da: Lotus 1-2-3[R], DECalc e DECalc-PLUS,
      DECgraph, DIF, e file ASCII, nonché tabelle da DECdecision

   o  Un foglio elettronico per l'inserimento, la modifica e la manipo-
      lazione dei dati (togliere, copiare ed inserire dati nel foglio elettro-
      nico)

   o  Generazione automatica della linea di andamento per grafici scatter

   o  Annotazioni grafiche, sovrapposizioni di testo, di linee, rettangoli 
      e frecce per enfatizzare e personalizzare il grafico

    13

 






   o  Colore per:assi, riferimenti, cornici, griglie, legende, coordinate, 
      tacche, sovrapposizioni, riempimenti di colonne e barre

   o  Modifica degli attributi del grafico: assi, riferimenti, valori dei
      dati, cornice, griglia, legenda, coordinate, tacche, ombreggiature,
      spaziatura tra le barre e sovrapposizione delle stesse

   o  Modifica degli attributi di testo: dimensione, famiglia, contrasto e 
      inclinazione

   o  Operazioni su file: salvataggio totale o parziale dei dati, dello
      stile, delle sovrapposizioni e dei colori

   o  Reticoli per il riempimento, il tipo di linea, i marcatori e gli
      altri attributi selezionabili

   o  Personalizzazione sulla base delle preferenze dell'utente

   o  Possibilità di spostare e ridimensionare oggetti di sovrapposizione

   Formati delle immagini e delle illustrazioni

   DECwrite può eseguire link con o includere immagini a colori, in bianco
   e nero, e sui toni del grigio. Le immagini possono essere scandite tramite 
   DECimage Scanning Application e lo scanner MD-300; è possibile importare 
   immagini TIFF attraverso un convertitore addizionale. Per ulteriori 
   informazioni sulla CDA Converter Library per VMS, riportarsi al System 
   Support Addendum (SSA 25.S1.03-x).

   Possono essere eseguiti dei link anche con file di immagini creati tramite 
   l'applicazione Paint di DECwindows. Una volta che le immagini si trovano in
   un documento DECwrite, queste potranno essere annotate, scalate o tagliate.

   File Encapsulated PostScript possono essere inclusi in DECwrite tramite 
   link e, se è installata l'estensione di DECwindows Display PostScript, 
   possono essere visualizzati sullo schermo.

   Convertitori grafici addizionali sono disponibili nella libreria CDA
   Converter per VMS (per maggiori informazioni consultare il System Support
   Addendum (SSA 25.S1.03-x)).

    14

 






   Modelli

   DECwrite è fornito con quindici modelli di documento predefiniti; generale,
   esempio, lettera, manuale, promemoria semplice e tecnico, specifiche 
   militari, articolo, listino prezzi, rapporto, lucido orizzontale e verticale,
   lucido tecnico, rassegna tecnica e agenda telefonica. Questi modelli possono
   essere utilizzati così come sono, in altri documenti o possono essere 
   facilmente modificati dall'utente per adattarli alle proprie esigenze. 
   Inoltre, per alcuni modelli, è disponibile la versione Bookreader.

   Output di alta qualità

   DECwrite fornisce output di alta qualità tramite stampanti Digital Post-
   Script quali le stampanti ScriptPrinter (LN03R), DEClaser 3250, PrintServer
   20, PrintServer 40 e PrintServer 40 Plus.

   DECchart può utilizzare le stampanti PostScript sopra elencate.

   HARDWARE NECESSARIO

   I processori e/o la configurazione hardware sono indicati nel System
   Support Addendum (SSA 25.S1.03-x).

   Unità di visualizzazione

   DECwrite funziona su uno qualsiasi dei processori sopra elencati ma
   richiederà una stazione di lavoro, un VT1200*, VT1300*, un VAXELN Window 
   Server per VMS*, o, in caso di PC, un processore Intel[TM] 80286* o 80386* 
   con DECwindows.

   *  Non consigliati come dispositivi di sostituzione di una stazione
      di lavoro in quanto comportano una serie di restrizioni (numero di
      finestre aperte simultaneamente, esportazione in formato Bookreader, 
      inserimento ed eliminazione di grandi porzioni di testo, illustrazioni 
      o immagini tra un'applicazione e l'altra e non supporto della 
      funzionalità Display PostScript).



    15

 






   Riportarsi al System Support Addendum (SSA 25.S1.03-x) per le confi-
   gurazioni supportate.


   SOFTWARE NECESSARIO

   Sistema operativo VMS (e componenti necessari di DECwindows per VMS)

   *  Consultare il System Support Addendum (SSA 25.S1.03-x) per la dis-
      ponibilità e le versioni richieste del software necessario ed opzionale.

   INFORMAZIONI SULLE ORDINAZIONI

   Licenze Software: QL-VVF**-**
   Supporto Software: QA-VVF*A-H5
   Documentazione Software: QA-VVF*A-GZ
   Servizi addizionali: QT-VVF**-**

   Nota: I servizi addizionali sono disponibili solo negli Stati Uniti d'America
   per la versione americana di DECwrite.

   DECwrite per VMS è disponibile in 13 lingue:

   __________________________________________________________________
   _____Lingua__________Nome_prodotto________________________________

	Cinese   	DECwrite/Hanyu

	Coreano  	DECwrite/Hangul

	Danese   	DECwrite/Dansk

	Finlandese      DECwrite/Suomi

	Francese 	DECwrite/Français

	Giapponese      DECwrite/Japanese

	Inglese  	DECwrite

	Italiano 	DECwrite/Italiano

	Norvegese	DECwrite/Norsk

    16

 





   __________________________________________________________________
   _____Lingua__________Nome_prodotto________________________________

	Olandese 	DECwrite/Nederlands

	Spagnolo 	DECwrite/Español

	Svedese  	DECwrite/Svenska

   _____Tedesco_________DECwrite/Deutsch_____________________________

   Nota: Per la lingua inglese, si può scegliere tra la variante ameri-
   cana o inglese.

   *  Indica i campi variabili. Per maggiori informazioni sulle licenze
      disponibili, sui servizi ed i supporti consultare il listino opportuno.

   LICENZE SOFTWARE

   Questo prodotto è fornito secondo le norme generali espresse nelle "Con-
   dizioni di fornitura di prodotti" DIGITAL. Per ulteriori informazioni
   sulle licenze DIGITAL, contattare la sede DIGITAL più vicina.

   Supporto per License Management Facility

   Questo prodotto supporta il VMS License Management Facility.

   Le unità di licenza per queste parti del prodotto sono distribuite sulla
   base dell'attività utente: Unlimited System Use, Personal Use e Con-
   current Use. Ogni licenza Personal Use permette l'uso del prodotto da
   parte di un solo individuo di cui è nota l'identità. La licenza Con-
   current Use consente l'uso del prodotto da parte di un solo ma non iden-
   tificato individuo.

   Per maggiori informazioni sul License Management Facilities consultare
   il Software Product Description del sistema operativo OpenVMS (SPD
   25.01.xx) o il manuale License Management Facility facente parte della
   documentazione sul sistema operativo OpenVMS.

   Per maggiori informazioni sulle licenze DIGITAL, contattare la sede
   DIGITAL più vicina.

    17

 






   SERVIZI ADDIZIONALI

   Sono disponibili numerosi servizi addizionali. Per ulteriori infor-
   mazioni su questi od altri servizi, rivolgersi alla sede DIGITAL più
   vicina.

   GARANZIA SOFTWARE

   Questo prodotto software è corredato da una garanzia con l'acquisto
   di una licenza d'uso del prodotto secondo quanto definito nel Software
   Warranty Addendum di questo SPD.

   Usage Alert, Electronic Thesaurus, International Hyphenators ed 
   International CorrectSpell forniti da Houghton Mifflin Company. Copyright 
   1985, 1987, 1988 di Houghton Mifflin. Tedesco 1985, 1987 di Langenscheidt 
   K.G. Francese in collaborazione con la Librairie Larousse. Italiano 1988 
   di Nicola Zanichelli. Tutti i diritti riservati. Numeri di autorizzazione 
   americana 4.580.241, 4.724.523 e 4.771.401. Numero di autorizzazione ca-
   nadese 1,203,916. Numero di autorizzazione americana Thesaurus 4.724.523.
   Inglese basato sull'American Heritage Dictionary. Thesaurus basato sul
   Roget's II Thesaurus. La riproduzione o il disassemblaggio di programmi
   o algoritmi sono proibiti.

   Le figure Arts and Letters[R] sono concesse sotto lincenza alla Digital
   Equipment Corporation, Maynard, Massachusetts. Copyright© Computer Support 
   Corporation 1985-1990. Tutti i diritti riservati.

   Figure della Studio Advertising Art concesse sotto licenza alla Digital 
   Equipment Corporation, Maynard, Massachusetts. Copyright© Studio 
   Advertising Art 1988. Tutti i diritti riservati.









    18

 








   [R]  Arts and Letters è un marchio registrato della Computer Support 
	Corporation.

   [R]  Lotus e 1-2-3 sono marchi registrati della Lotus Development
	Corporation.

   [R]  PostScript è un marchio registrato della Adobe Systems, Incorporated.

   [R]  Motif è un marchio registrato della Open Software Foundation, Inc.

   [R]  Microsoft e MS-DOS sono marchi registrati della Microsoft Corporation.

   [TM] Intel è un marchio registrato della Intel Corporation.

   [TM] WordPerfect è un marchio registrato della WordPerfect Corporation.

   [TM] HPGL è un marchio registrato della Hewlett-Packard Corporation.

   [TM] Il logo DIGITAL, CI, CDA, DECwrite, DECview 3D, DECpaint, DECpresent, 
        DECalc, DECalc-PLUS, DECgraph, DECimage, DEClaser, DECchart, 
	DECdecision, DECwindows, DDIF,DX, EVE, EDT, GOLD KEY, LiveLink, LVP16,
	MicroVAX, PrintServer, PrintServer 20, PrintServer 40, PrintServer 40 
	Plus, ScriptPrinter, LN03, OpenVMS, VAXstation, VAXserver, VAXELN, 
	WPS-PLUS, VT, e VAX sono marchi registrati della Digital
        Equipment Corporation.








    19
