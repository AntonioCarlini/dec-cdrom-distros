 






          Ohjelmistotuotekuvaus

          ________________________________________________________________

          TUOTTEEN NIMI:  DECwrite/SUOMI for VMS, Versio 2.0  
	  SPD 25.S6.02

          KUVAUS

          DECwrite on yhtenäisasiakirjojen käsittelyyn tarkoitettu sovellus,
          jossa on yhdistetty tekstinkäsittely, julkaisuohjelma, grafiikan 
	  laadinta, valmiisiin tietoihin pohjautuvien kaavioiden laadinta, 
	  kuvien liittämismahdollisuus sekä yhteyksien ylläpito ohjelman 
	  tukemiin sovellustietoihin.

          DECwrite on yhdenmukainen Digitalin yhtenäisasiakirja-arkkitehtuurin
          kanssa, joten se pystyy käyttämään hyväksi CDA:n muunnosrakennetta
          ja järjestelmätason tukea. Järjestelmätason tukeen kuuluu mahdol-
          lisuus lähettää yhtenäisasiakirjoja sähköpostissa.

          Ominaisuudet


          Käyttöliittymä

          DECwriten toiminnot ovat käytettävissä graafisen käyttöliittymän vä-
          lityksellä. Toimintoja vastaavat selkeät valikkovaihtoehdot ja ku-
          vakkeisiin perustuva toimintopalkki.

          DECwrite tarjoaa käyttäjälle mahdollisuuden käyttää joko tärkeim-
          mät toiminnot sisältäviä lyhyitä valikoita tai kaikki toiminnot 
	  sisältäviä sisältäviä pitkiä valikoita. Lyhyet valikot käsittävät 
	  valikkorivin ylimmän tason vaihtoehdot (Tiedosto, Muokkaus, Muotoilu,
          Liitä, Sivu, Piirros, Apuvälineet ja Vaihtoehdot). Käyttäjä voi 
	  vaihdella lyhyiden ja pitkien valikoiden välillä kesken 
	  DECwrite-istunnon.

          Huom: Valikoiden vaihtelu kesken istunnon on mahdollista vain
          järjestelmissä, jotka käyttävät VMS 5.4:ää tai myöhempää versiota.


                                       DIGITAL               Huhtikuu 1992

                                                               AE-PADPC-TE

 


          DECwrite/SUOMI for VMS, Versio 2.0                 SPD 25.S6.02



          Toimintopalkki toimii osoita ja painalla -periaatteella. Sen
          avulla voidaan käyttää sellaisia toimintoja kuten sivunvaihto,
          mallien valinta, kirjasinperheen ja tekstikoon valinta, tasaus,
          kielen valinta, ikkunakoon kasvataminen ja pienentäminen, 
	  valinta normaalin, vahvennetun, kursivoidun ja alleviivatun 
	  tekstin välillä, kappale- ja rivivälien valinta, oikeinkirjoituksen
          tarkistus, piilomerkkien näyttö ja sivuasettelu. Toimintopalkki
          on periaatteeltaan mukautuva ja näyttää määritteet kohdistimen
          aseman mukaan.

          Alas vedettävistä valikoista, toimintopalkista, näppäintoimin-
          noista ja valintaikkunoista saadaan käyttöön kaikki DECwriten
          eri toiminnot. Valikoissa näkyvät myös tarvittavat näppäintoi-
          minnot, jos vaihtoehdot halutaan toteuttaa näppäimistöä käyt-
          täen.

          DECwrite-ohjelmistossa on lisäksi viisi tilannekohtaista pika-
          valikkoa. Nämä pikavalikot tulevat näyttöön lähelle osoitinta,
          jotta niiden käyttö olisi mahdollisimman helppoa. Pikavali-
          koissa on tekstin ja grafiikan käsittelyssä useimmin tarvittavia
          muokkaustoimintoja ja niistä käsin voidaan toteuttaa yleisimmät
          mallit, taulukot ja piirrosmallit.

          DECwrite-ohjelmistossa on myös eri kielten käyttömahdollisuus,
          jolloin käyttäjä voi valita käyttöliittymän kielen DECwindowsin
          Session Manager -valikosta.

          Käyttöliittymään kuuluvat myös:

          o  sarkaimisto, jossa on tekstilohkojen ja piirrosmallien si-
             joittelua helpottavat seurantatiedot ja ruudukko.

          o  mahdollisuus kytkeä sarkaimisto pois näkyvistä.

          o  tilanäyttö, josta selviää käsiteltävänä olevan sivun nu-
             mero, ensimmäinen ja viimeinen sivu, käytössä oleva malli,
             tekstilohkojen kytkennät ja graafisen piiroksen koko.

          o  pysty- ja vaakasuuntainen vierityspalkki.

                                          2

 


          DECwrite/SUOMI for VMS, Versio 2.0                 SPD 25.S6.02



          DECwritessa on valittavana erilaisia näppäimistömäärityksiä:
          WPS-PLUS GOLD - näppäimineen, WordPerfect[TM] ja Microsoft[R]
          Word; EVE, EDT ja EMACS sekä DECwriten oma näppäimistöliityntä.

          Opastus

          DECwrite-ohjelmistossa saa tilanteeseen liittyvää opastusta
          useista toiminnoista. Opastus sisältää yksityiskohtaista tietoa
          DECwriten käytöstä ja auttaa käyttäjää tehostamaan DECwrite-
          asiakirjojen luontia. Opastus-valikosta pääsee käyttämään myös
          esittelyasiakirjaa, jonka avulla käyttäjä voi tutustua DECwriten
          perusteisiin.

          Tekstinkäsittely

          DECwrite-ohjelmistoon kuuluu täydellinen tekstinkäsitelyohjelma
          tyypillisine toimintoineen, kuten rajaus, leikkaus, kopiointi,
          liittäminen, toiminnon peruutus, toiminnon palautus ja siirtymi-
          nen haluttuun kohtaan. DECwrite- ohjelmistossa on monipuoliset
          haku- ja korvaustoiminnot, joten sillä voidaan etsiä mm. rivin-
          vaihtoja, erikoismerkkejä ja tyhjää tilaa.

          Kehittyneiden tekstinkäsittelytoimintojen, kuten yliviivauksen,
          muutosmerkintöjen ja välisivujen, ansiosta DECwrite soveltuu
          esimerkiksi dokumentoinnista ja julkaisutoiminnasta vastaavien
          työryhmien käyttöön.

          DECwrite-ohjelmisto sisältää Houghton Mifflinin kehittämät
          suomenkielen tavutusrutiinit sekä amerikanenglannin sanakirjan,
          joka perustuu American Heritage Dictionary -sanakirjaan.

          DECwrite-ohjelmiston käyttäjät voivat laatia poikkeussanakirjoja
          sellaisia sanoja varten, jotka eivät esiinny normaalisti sana-
          kirjoissa. Poikkeussanakirjat voidaan tallettaa paikallisesti
          tai koko DECwrite-työryhmä voi käyttää niitä. Tavutusta voidaan
          myös ohjata tavutusohjeilla tai se voidaan tarvittaessa poistaa
          käytöstä jonkin tietyn kappaleen kohdalla.


                                          3

 


          DECwrite/SUOMI for VMS, Versio 2.0                 SPD 25.S6.02



          DECwrite-ohjelmisto tukee useiden kielien tavutusta. Samassa
          asiakirjassa voidaan käyttää esimerkiksi ranskaa ja saksaa.
          Tavutus on laadittu seuraavia kieliä varten varten: englanti
          (amerikanenglanti ja englanninenglanti), espanja, hollanti,
          italia, norja, portugali, ranska, ruotsi, suomi ja tanska.

          DECwriteen voi ostaa erikseen oikeinkirjoituksen tarkistusoh-
          jelmiston. Tällön oikeinkirjoitus voidaan tarkistaa ja kor-
          jata useilla kielillä. Jos asiakirjassa on käytetty esimerkiksi
          ranskaa ja saksaa, myös ranskan- ja saksankielisten sanojen 
	  oikeinkirjoitus tarkistetaan mikäli järjestelmään on lisätty ao.
          kielten lisäsanakirjat. Saatavissa olevat sanakirjat on lueteltu
          liitteessä Järjestelmätuki (SSA 25.S6.02-x)

          Jos järjestelmässä on amerikanenglannin sanasto, käytettävissä
          on myös oikeakielisyyden tarkistusohjelma ja elektroninen syno-
          nyymisanakirja.

          Sarkaimisto/sarkaimet

          DECwrite-ohjelmiston sarkaimet voidaan määrittää vasen-, oikea-
          keskellä- ja kymmenystyyppisiksi. Käyttäjä voi muokata käytössä
          olevaa sarkaimistoa. Muutokset vaikuttavat seuraaviin samaa
          sarkaimistoa käyttäviin kappaleisiin. Uuden sarkaimiston aloit-
          taminen vaikuttaa käsiteltävään ja kaikkiin sitä seuraaviin
          kappaleisiin.

          Taulukon muokkaus

          DECwrite-ohjelmisto tarjoaa käyttäjälle mahdollisuuden luoda
          solupohjaisia taulukoita. Taulukot voivat sisältää tekstiä, 
	  grafiikkaa tai numeerista tietoa. Käyttäjä voi käyttää taulukosta
          käsin kaikkia kappaleiden ja tekstin muotoilutoimintoja. Rivejä
          ja sarakkeita voidaan yhdistää ja erottaa, lisätä ja poistaa.
          Taulukon sisältö voidaan tasata oikealle, vasemmalle tai keskittää 
	  taulukon soluun. Se voidaan myös kopioida, leikata, lisätä
          tai tyhjentää. Taulukot voivat siirtyä tekstin mukana tai ne
          voidaan kiinnittää sivuun. Taulukkoon voidaan tuoda ASCII- 
	  tekstiä ja tarvittaessa luodaan uusi taulukko.

                                          4

 


          DECwrite/SUOMI for VMS, Versio 2.0                 SPD 25.S6.02



          DECwrite-ohjelmistossa on valmiita taulukkomalleja ja käyttäjä
          voi myös määritellä ja tallettaa omia taulukkomallejaan.

          Yhdistely

          DECwrite-ohjelmiston yhdistelytoiminnon avulla käyttäjä voi
          luoda yhdistelmäasiakirjoja (esim. lomakekirjeitä) sijoittamalla 
	  muuttujia yhdistelmäsiakirjaan. Muuttujat sisältävä tietuetiedosto 
	  voi olla joko WPS-PLUS -tekstitiedosto, sarkaineroteltu 
	  tekstitiedosto tai DDIF-tiedosto. Asiakirjat tulostetaan 
	  automaattisesti PostScript[R] - tulostuksena tai talletetaan 
	  DECwrite-asiakirjana.

          Muuttujat

          DECwrite tukee muuttujien käyttöä asiakirjoja luotaessa. Kun
          muuttujan määritelmä muuttuu, kaikki sen esiintymät asiakirjassa
          päivittyvät. Yhteiskäyttöä varten muuttujat on mahdollista
          määritellä oasana mallitiedostoa.

          Sisällysluettelot

          DECwrite luo automaattisesti asiakirjan otsikoihin perustuvan
          sisällysluettelon. Käyttäjä voi luoda mihin tahansa kohtaan
          asiakirjaa sisällysluettelon, jota hän voi milloin tahansa
          muokata ja päivittää.

          Sisällysluettelon kohdat luodaan samaa mallia käyttäen kuin
          asiakirjan otsikot, ja itse sisällysluettelon muodon määrää
          käytettävä sisällysluettelomalli.

          Hakemiston luonti

          DECwriten luoma hakemisto perustuu käyttäjän kirjoittamiin haku-
          sanoihin ja voi käsittää neljä eri tasoa. Käyttäjä voi halutes-
          saan määrittää kullekin hakemistotasolle (esim. numeroille tai
          erikoismerkeille) eri lajittelujärjestyksen. Hakemisto voidaan
          milloin tahansa päivittää, ja sitä voidaan muokata viime hetken
          muutoksien mukaiseksi.

                                          5

 


          DECwrite/SUOMI for VMS, Versio 2.0                 SPD 25.S6.02



          Ristiviittaukset

          Käyttäjä voi sisällyttää johonkin DECwrite-asiakirjan kohtaan
          viittauksen saman asiakirjan toiseen kohtaan (esim. "Ks. Kuva 3
          sivulla 45). Käyttäjä voi käyttää ristiviittaustoimintoa viita-
          takseen missä tahansa asiakirjan kohdassa sijaitsevaan johdak-
          keeseen, tekstisisältöön tai otsikon, kappaleen tai luettelon
          sivunumeroon.

          LiveLink

          DECwrite-ohjelmistoon kuuluu LiveLink-yhteysmahdollisuus, jolla
          käyttäjä voi liittää erilaisia tuettuja sovelluksia ja niiden
          sisältämiä tietoja DECwrite- asiakirjaan. DECwriteen kytketty
          tieto muodostaa osan DECwrite-asiakirjasta, ja ko. tieto voi
          päivittyä automaattisesti, kun asiakirjaa ryhdytään uudelleen
          muokkaamaan. Käyttäjä voi toisaalta myös ohjata päivitystä
          siten, että päivitys tapahtuu vain hänen niin halutessaan.
          Käyttäjä voi muuttaa sovellukseen luotua yhteyttä tai poistaa
          sen milloin tahansa.

          DECwrite-ohjelmistolla voidaan luoda yhteys mihin tahansa ver-
          kossa olevaan tietoon, mikäli käyttäjällä on oikeus ko. tiedon
          käyttöön Yhteyksille voidaan määritellä monta erilaista tie-
          doston sijaintityyppiä. Tyypit ovat seuraavat: asiakirjan 
	  yhteydessä, henkilökohtaisessa kirjastossa, verkon kirjastossa
          ja järjestelmän kirjastossa. Tiedoston sijaintityypppi kertoo
          DECwriteohjelmalle, mistä tietoa on etsittävä ja miten yhtenäi-
          sasiakirja on pakattava postitusta varten.

          Seuraavassa on luettelo sovelluksista, joihin voidaan luoda
          LiveLink-yhteys DECwritesta:

          o  DECdecision (ks. liitteen Järjestelmätuki (SSA 25.G2.02.x)
             kohta LISÄOHJELMISTOT).

          o  DECview3D (ks. liite Järjestelmätuki LISÄOHJELMISTOT

          o  DECpaint (sisältyy DECwindows-ohjelmistoon)

          o  DECchart (sisältyy DECwrite- ja DECdecision-sovelluksiin)

                                          6

 


          DECwrite/SUOMI for VMS, Versio 2.0                 SPD 25.S6.02



          o  DECwrite Equation Editor (sisältyy DECwrite-sovellukseen)

          o  DECpresent (ks.liite Järjestelmätuki LISÄOHJELMISTOT)

          Yhteydet DECdecision-ohjelmaan

          DECdecision on VMS-työasemapohjainen päätöksenteon tukisovellus,
          joka toimii VMS DECwindowsin yhteydessä ja koostuu neljästä 
	  ohjelmisto-osasta:

          o  DECquery, jolla analysoidaan tietokantakyselyt.

          o  Calc, jolla analysoidaan talous- ja yritystietoja.

          o  Chart, jolla laaditaan yritysgrafiikka.

          o  makrosovellus Builder, jolla rekisteröidään ja automatisoi-
             daan eri sovelluksiin liittyviä toistuvia tehtäviä.

          DECwrite-ohjelmasta voidaan luoda yhteys mihin tahansa näistä
          neljästä osasta taulukoiden, kaavioiden, tekstin tai grafiikan
          liittämiseksi asiakirjaan.

          Yhteydet tietoihin

          Lisäksi voidaan luoda yhteys muihin DECwrite-asiakirjoihin,
          DDIF-kuviin tai lopullisessa muodossa olevaan tietoon, kuten
          Encapsulated PostScript (EPSF) -tiedostoihin.

          Muunnosohjelmat

          DECwritessa käytetään CDA-muunnosarkkitehtuuria tiedonsiirtoon
          muiden sovellusten kanssa. Muunnosarkkitehtuurilla on varmis-
          tettu, että erilaiset tietomuodot voidaan muuntaa DECwriten
          käyttämään DDIF-muotoon.

          DECwriten sisältämät muunnosohjelmat ovat kaksisuuntainen 
	  DX-muunnin, jolla WPS- PLUS-asiakirjat voidaan siirtää DECwriteen
          ja jolla DECwrite-asiakirjat voidaan muuntaa WPS-PLUS-muotoon,
          sekä yksisuuntainen tekstinsiirtotoiminto, jolla ASCII-teksti
          voidaan muuntaa DDIF-muotoon.

                                          7

 


          DECwrite/SUOMI for VMS, Versio 2.0                 SPD 25.S6.02



          DECwrite sisältää myös WK1-, WK3-, DIF-, CALC$GRD- ja ASCII-
          taulukkomuuntimet, joilla näissä muodoissa olevat tiedot voidaan
          siirtää DECchart-ohjelmaan.

          Lisäksi voidaan käyttää CDA Converter Library for VMS -
          muunnoskirjaston muunnosohjelmia (lisätietoja on liitteessä
          Järjestelmätuki (SSA 31.31.xx-x).

          Siirto Bookreader-sovellukseen

          DECwrite-asiakirjat voidaan muuntaa myös Bookreader-sovelluksen
          vaatimaan muotoon, mikä mahdollistaa järjestelmässä luettavien
          online-käsikirjojen laatimisen. DECwrite luo aiheenmukaisen
          kirjan, joka voi sisältää grafiikkaa, taulukoita sekä joko rivin
          sisäisiä tai erilliseen ikkunaan ilmestyviäalaviitteitä.
          DECwriten Sisällysluetteloa ja Hakemistoa käytetään Bookreader-
          asiakirjan sisällä halutun aiheen kohdalle siirtymiseen ja
          kaikista ristiviittauksista tulee automaattisesti Bookreaderin
          pikaviitteitä.

          Tekstimallit

          DECwritessa voidaan luoda erilaiset tekstimallit seuraavia
          rakenneosia varten:

          o  Kappaleet

          o  Otsikot

          o  Luettelot

          o  Taulukot

          o  Alaviitteet

          o  Sisällysluettelot

          o  Hakemistot

                                          8

 


          DECwrite/SUOMI for VMS, Versio 2.0                 SPD 25.S6.02



          Tekstimalleilla käyttäjä voi muotoilla asiakirjaa vapaasti.
          Tekstin rakenneosien mallimääritteitä muuntelemalla käyttäjä
          voi luoda lisää malleja esimerkiksi lyhennelmiä ja alaotsikoita
          varten.

          Käyttäjät voivat kopioida DECwriten mukana toimitettavia ole-
          tusarvomalleja ja muuttaa niitä, tai he voivat luoda kokonaan
          uusia tekstimalleja. Nämä käyttäjän määrittämät mallit yhdis-
          tetään asiakirjoihin ja niitä voi käyttää kuinka monessa asi-
          akirjassa hyvänsä. Käyttäjät voivat käyttää lisäksi yhteisiä
          mallitiedostoja.

          Koska mallit liittyvät tiettyyn rakenneosaan, asiakirjan si-
          sältö ja muoto säilyvät erillisinä kokonaisuuksina. Käyttäjä
          voi vapaasti muunnella asiakirjan ulkoasua. Mallitiedot kirja-
          taan mallilomakkeisiin, joilla käyttäjä voi muuttaa pistekokoa,
          kirjasinlajia, välikkeitä, reunan tasaustilaa sekä muita raken-
          neosien tekstimallin määritteitä.

          Asiakirjan ulkoasu muuttuu automaattisesti, kun käyttäjä muut-
          taa jotakin mallin määritystä. Käyttäjä voi antaa rakenneosalle
          uuden mallimäärityksen missä vaiheessa tahansa. Hän voi esimer-
          kiksi muuttaa kaikki pääotsikot alaotsikoiksi mallia muuttamalla
          tai vaihtamalla. Mallit voi muuttaa kerralla koko asiakirjassa,
          minkä ansiosta DECwrite soveltuu hyvin pitkien asiakirjojen
          käsittelyyn.

          Kun muutos halutaan tehdä vain tiettyyn kohtaan eli esimerkiksi
          halutaan vahventaa yksi sana, voidaan käyttää vahvennusnäp-
          päintä, Kirjasinlaji-valikkoa tai tekstimääriteikkunaa, jossa
          on lueteltu muunnosmääritteitä, kuten kirjasinlajit, pistekoot,
          kursivointi jne. Näin käyttäjä voi tehdä helposti yksittäisiä
          muutoksia koko asiakirjaan vaikuttavien mallimuutosten lisäksi.






                                          9

 


          DECwrite/SUOMI for VMS, Versio 2.0                 SPD 25.S6.02



          Sivun asettelu ja sivutus

          DECwrite-ohjelmistossa on useita asettelutoimintoja tekstiä, si-
          vuja ja asiakirjoja varten. Tekstimalleja käsiteltiin jo edellä
          (katso Tekstimallit). Sivujen asettelua ohjataan sivumalleilla.
          Sivumallit voidaan määrittää joko yksi- tai kaksipuolisia sivuja
          varten. Jotta asettelu olisi mahdollisimman joustavaa, samassa
          asiakirjassa voi käyttää erilaisia sivumalleja. Asiakirjassa
          toistuvasti esiintyvät osat, kuten juoksevat ylä- ja alatun-
          nisteet, logot ja sivuihin tai palstoihin liittyvät viivalajit,
          voidaan tallettaa osana sivumallia, jolloin ne sijoittuvat auto-
          maattisesti kullekin sivulle.

          Käyttäjä voi luoda koko asiakirjan sivuasettelut valintaikku-
          nassa tai vuorovaikutteisesti tiettyjä sivuja varten. DECwrite
          voi huolehtia tekstin kulusta palstalta toiselle ta sivulta
          toiselle automaattisesti, tai käyttäjä voi ohjata esimerkiksi
          tiedotuslehden tekstin kulkua vapaasti.

          DECwriten muotoiluominaisuuksia ovat mm. seuraavat:

          o  automaattinen sivutus ja automaattinen sivujen numerointi

          o  juoksevat ylä- ja alatunnisteet, joissa voi olla grafiikkaa
             tai tekstiä

          o  jopa 100 palstaa sivulla; palstojen määrä sivulla voi vaih-
             della esimerkiksi niin, että sivun yläosassa on kaksi pals-
             taaa ja alaosassa kolme palstaa

          o  tavutus sanaston tai algoritmin mukaan

          o  reunan tasaus (tasattu reuna, liehuva oikea tai vasen reuna,
             keskitetty teksti)

          o  pystytasaus

          o  jäännösrivien määrän ohjaus

          o  manuaalinen merkkivälin suhteutus

          o  kirjasinlajin koon muutos 0,01 pisteen välein pistekoosta 2
             pistekokoon 300

                                         10

 


          DECwrite/SUOMI for VMS, Versio 2.0                 SPD 25.S6.02



          o  lisämerkkilajien käyttömahdollisuus

          o  ISO-Latin 1 -merkkisarjan tuki

          o  makrot käyttäjän määrittämiä toimintoja varten

          o  hierarkkisten luettelojen ja osaluettelojen laadinta ja
             niiden automaattinen numerointi (numerot, kirjaimet tai muut
             merkit), sisennykset käyttäjän määrityksen mukaan

          o  automaattinen kappaleiden, lukujen, otsikoiden, luetteloiden,
             osaluetteloiden, alaviitteiden ja liitteiden numerointi

          o  automaattiset ristiviittaukset

          o  automaattiset viittaukset alaviitteisiin. Automaattinen
             alaviitteiden merkintä tekstissä yläindeksillä

          o  Sivun reunaan tulevat viittaukset

          o  yliviivaus, muutosmerkinnät ja välisivut

          o  oikeinkirjoituksen tarkistus (vain amerikanenglanti), oike-
             akielisyydentarkistus ja elektroninen synonymisanasto (vain
             amerikanenglanti)

          o  sisällysluettelon ja hakemiston luonti (neljä eri tasoa)

          o  oikealle, vasemmalle, keskikohdan mukaan tai desimaalipilkun
             mukaan tasaavat sarkainkohdat

          o  yhtälöiden käsitely (Equation editor)

          o  LiveLink-yhteys muihin sovelluksiin

          o  mahdollisuus käyttää sekä vaaka- että pystykohdistusta 
	     samassa asiakirjassa

          Asiakirjayhteys

          DECwritessa on asiakirjayhteystoiminto, jolla käyttäjä voi 
	  yhdistää useita tiedostoja niin, että ne muodostavat yhden asia-
          kirjan. Luvut ja sivut numeroidaan oikein ja koko asiakirjasta
          voidaan luoda sisällysluettelo tai hakemisto. Tämän ominaisuuden
          ansioista useat käyttäjät voivat muokata asiakirjan eri osia,

                                         11

 


          DECwrite/SUOMI for VMS, Versio 2.0                 SPD 25.S6.02



          jonka jälkeen ne on helppo yhdistää yhdeksi peräkkäin numeroi-
          duksi asiakirjaksi. DECwrite soveltuu näin usean kirjoittajan
          yhteiskäyttöön.

          Piirrosohjelma

          DECwriteen kuuluu piirrosohjelma, jonka sisältämiä piirrosmal-
          leja ovat viiva, neliö, pyöristetty neliö, nelikulmio, pyö-
          ristetty nelikulmio, ympyrä, ellipsi, kaari, monikulmio ja
          murtoviiva. Kaaret voivat olla avoimia tai suljettuja. Piir-
          rosmallit voidaan täyttää halutulla kuviolla tai ne voidaan
          varjostaa. Niiden äärivvivat voivat olla yhtenäisiä, pistevii-
          voja, katkoviivoja, tai ne voivat koostua tietystä kuviosta.
          Myös piirrosmalleihin käytettävä viivapaksuus voi vaihdella.
          Kuvia on mahdollista piirtää myös vapaalla kädellä.

          Piirroksiin tai kuvien päälle voidaan helposti lisätä osoitin-
          nuolia (tai viivoja tai murtoviivoja), joiden nuolenpää on joko
          väritetty, taustan värinen, kaksinkertainen tai yksinkertainen.
          Nuolen viereen voidaan sijoittaa selite kuvan osien selventämi-
          seksi.

          Kaikkien graafisten piirrosmallien (selitteet mukaanlukien) ko-
          koa voidaan muuttaa prosentuaalisesti tai tiettyihin mittoihin.
          Mahdollisuus tasata, kopioida ja sovittaa tilan mukaan helpottaa
          erilaisten kaavioiden laadintaa.

          Graafisia kuvia voidaan sijoittaa asiakirjassa mihin kohtaan
          hyvänsä eli esimerkiksi tekstin ylä- tai alapuolelle tai juokse-
          viin ylä- tai alatunnisteisiin. Graafiset kuvat voidaan sijoit-
          taa kehyksiin, jotka voidaan kiinnittää haluttuihin viitekohtiin
          tekstissä tai tiettyyn kohtaan sivullla (myös reunukseen).







                                         12

 


          DECwrite/SUOMI for VMS, Versio 2.0                 SPD 25.S6.02



          Leikekuvat

          DECwrite sisältää laajan valikoiman DDIF ja EPSF -muodoissa
          olevia leikekuvatiedostoja. DDIF-muodossa olevat leikekuvat ovat
          täysin muokattavissa DECwritella.

          DECchart

          DECchart on helppokäyttöinen ja helposti opittava kaavioiden
          laadintaan tarkoitettu sovellus, jolla voidaan laatia ammatti-
          maisia yritysgrafiikkaa sisältäviä kuvia yhtenäisasiakirjoihin.
          Käyttäjän ei tarvitse määrittää kuin kaksi asiaa: kaavion laa-
          dintaan käytettävät tiedot ja käytettävän kaavion tyyppi. Kaavio
          muodostetaan automaattisesti. DECchart-ohjelman ominaisuuksia:

          o  yhdeksän ennalta määritettyä kaaviotyyppiä: palkki, pylväs,
             viiva, ympyrä, pinta-ala, piste, ääriarvo, histogrammi,
             yhdistelmä

          o  yhteensä 45 muunnosta valittavissa

          o  ennalta määritettyjen kaaviomallien muuntelumahdollisuus

          o  tietojen siirto seuraavista: Lotus 1-2-3[R], DECalc ja 
	     DECalc-PLUS, DECgraph, DIF ja ASCII -tiedostot sekä 
	     DECdecision-taulukot

          o  helppokäyttöinen käyttöliittymä tietojen syöttöä, muuttamista
             ja käsittelyä varten (tietojen leikkaus, kopiointi ja lisäys)

          o  automaattinen trendiä osoittavan viivan muodostus pistekaavi-
             osta

          o  lisäysten ja aputietojen liittäminen grafiikkaan: teksti,
             viivat, nelikulmiot ja nuolet mihin tahansa kaavion osaan
             korostusta ja kaavion muokkausta varten

          o  värin käytön tuki, värimääritteiden lisäys akseleihin, perus-
             viivaan, arvoihin, kehykseen, ruudukkoihin, merkkien selityk-
             siin, asteikkonumeroihin, asteikkomerkkeihin, sarakkeiden ja
             palkkien täyttökuvioon sekä aputietoihin

                                         13

 


          DECwrite/SUOMI for VMS, Versio 2.0                 SPD 25.S6.02



          o  esimerkiksi seuraavien kaaviomääritteiden muuntaminen: akse-
             lit, perusviiva, arvot, kehys, ruudukot, merkkien selitykset,
             asteikkonumerot, asteikkomerkit, varjostus, palkkien välit ja
             palkkien päällekkäisyys

          o  tekstimääritteiden muuttaminen: kirjasinkoko, perhe, vahvuus
             ja vinous

          o  erilaiset talletusmahdollisuudet: tietojen, kaaviomallin,
             kaavioiden aputietojen ja värivalintojen talletus joko erik-
             seen tai kaikki yhdessä

          o  täyttökuvion, viivakuvion, merkkityyppien ja määritteiden
             valintamahdollisuus

          o  laadinta omien määritysten mukaan

          o  mahdollisuus siirtää aputietoja ja muuttaa niiden kokoa

          Kuvat ja grafiikkamuodot

          DECwrite voi käyttää mustavalkoisia, harmaasävyisiä ja väriku-
          via. Kuvat voidaan laatia DECimage Scan Software -ohjelmistolla
          ja MD-300-kuvanlukulaitteella tai käyttöön voidaan hakea TIFF-
          kuvia valinnaisena saatavalla muunnosohjelmalla (lisätietoja on
          liitteessä Järjestelmätuki SSA 25.S6.02-x CDA Converter Library
          for VMS -muunnoskirjastoa käsittelevässä osassa).

          Myös DECwindows Paint -maalausohjelmalla luodut kuvatiedostot
          voidaan yhdistää DECwriteen. Kun tällaiset kuvat on siirretty
          DECwrite-asiakirjaan, niihin voidaan tehdä lisäyksiä, niiden
          kokoa voidaan muuttaa tai niitä voidaan rajata.

          DECwrite-asiakirjaan voidaan liittää PostScript-tiedostoja 
	  (Encapsulated PostScript); jos DECwindowsiin on asennettu Display
          PostScript -laajennus, kuvat näkyvät myös ruudussa.

          Valinnaisena saatavia grafiikkamuuntimia sisältyy CDA Converter
          Library for VMS -kirjastoon (lisätietoja on liitteessä Järjes-
          telmätuki SSA 25.S6.02-x)

                                         14

 


          DECwrite/SUOMI for VMS, Versio 2.0                 SPD 25.S6.02



          Asiakirjalmallit

          DECwrite-ohjelmistoon kuuluu viisitoista valmista asiakirjamal-
          lia (yleinen, esimerkki, kirje, euromuistio 1, euromuistio 2,
          Mil Spec (ainoastaan englanninkielisenä), tiedotuslehti, hinta-
          luettelo, raportti, kalvot pysty, kalvot vaaka, kalvot tekninen,
          tekninen julkaisu ja puhelinluettelo. Näitä asiakirjamalleja
          voidaan käyttää joko sellaisenaan muiden asiakirjojen kanssa tai
          käyttäjä voi muokata niistä tarpeisiinsa sopivan. DECwrite si-
          sältää lisäksi joukon Bookreader-kirjastoa varten tarkoitettuja
          malleja.

          Korkealaatuinen tulostusjälki

          DECwrite-asiakirjat voidaan tulostaa laadukkaasti Digitalin
          PostScript- kirjoittimilla, joita ovat mm.
          ScriptPrinter (LN03R), DEClaser 3250, PrintServer 20, 
	  PrintServer 40 ja PrintServer 40 Plus.

          DECchart-kaaviot voidaan tulostaa edellä mainituilla PostScript-
          kirjoittimilla.

          LAITTEISTOVAATIMUKSET

          Liitteessä Järjestelmätuki (SSA 25.S6.02-x) määritelty VAX,
          MicroVAX, VAXstation- tai VAXserver-kokoonpano.

          Näyttölaitteet:

          DECwrite toimii kaikissa yllä mainituissa prosessoreissa, mutta
          vaatiii lisäksi joko työaseman, VT1200* tai VT1300* -päätteen,
          VAXELN Window Server for VMS* - tietokoneen tai Intel[R] 80286*-
          tai 80386*- prosessorilla varustetun tietokoneen, joka on
          lisäksi varustettu PC DECwindows -ohjelmalla.




                                         15

 


          DECwrite/SUOMI for VMS, Versio 2.0                 SPD 25.S6.02



          *  Ei suositella työasematehoa vaativiin käyttötarkoituksiin.
             Nämä näyttölaitteet asettavat lukuisia samanaikaisesti auki-
             olevien ikkunoiden määrään, Bookreader-kirjastoon siirtoon
             sekä sovellusten välisiin (suurten teksti- tai kuvamäärien)
             leikkaa ja lisää -toimintoihin liittyviä rajoituksia, eivätkä
             ne tue PostScript-näyttöä.

          Tuetuista laitteistokokoonpanoista on lisätietoja liitteessä
          Järjestelmätuki (SSA 25.S6.02-x)

          OHJELMISTOVAATIMUKSET

          VMS-käyttöjärjestelmä 5 ja tarvittavat VMS DECwindows-
          komponentit)

          *  liitteessä Järjestelmätuki (SSA 25.S6.02-x) on tiedot tarvit-
             tavan/vaihtoehtoisen ohjelmiston saatavuudesta ja tarvitta-
             vista versioista.

          TILAUSTIEDOT

          Ohjelmiston käyttöoikeus: QL-VVF**-**
          Tietoväline: QA-VVF*A-H5
          Opaskirjat: QA-VVF*A-GZ
          Ohjelmistopalvelut: QT-VVF**-**

          Huom: Ohjelmistopalvelut ovat tarjolla ainoastaan Yhdysvalloissa
          amerikanenglanninkielistä tuotetta varten.

          DECwrite VMS-käyttöjärjestelmää varten on tarjolla 13 eri kie-
          lellä:


                                         16

 


          DECwrite/SUOMI for VMS, Versio 2.0                 SPD 25.S6.02


          ________________________________________________________________
          ______Kieli______________Tuotteen_nimi__________________________

                Englanti           DECwrite

                Espanja            DECwrite/Español

                Hollanti           DECwrite/Nederlands

                Italia             DECwrite/Italiano

                Japani             DECwrite/Japanese

                Kiina              DECwrite/Hanyu

                Korea              DECwrite/Hangul

                Norja              DECwrite/Norsk

                Ranska             DECwrite/Français

                Ruotsi             DECwrite/Svenska

                Saksa              DECwrite/Deutsch

                Suomi              DECwrite/Suomi

          ______Tanska_____________DECwrite/Dansk_________________________

          Huom: Englanninkielisessä versiossa voidaan valita amerikan- tai
          englanninenglannin välillä.

          *  Täydennettävä tunnuksen osa. Lisätietoja käyttöoikeuksista,
             palveluista ja tietovälineistä on asianomaisissa hinnas-
             toissa.






                                         17

 


          DECwrite/SUOMI for VMS, Versio 2.0                 SPD 25.S6.02



          OHJELMISTON KÄYTTÖOIKEUDET

          Ohjelmisto toimitetaan Digitalin toimitusehtojen ohjelmisto-
          lisenssejä koskevan kohdan mukaisesti. Lisätietoja Digitalin
          lisenssiehdoista saa Digitalin myyntineuvottelijoilta.

          Käyttöoikeuksien Hallinta

          Tässä ohjelmistotuotteessa käytetään VMS:n lisenssienhallintaoh-
          jelmistoa (VMS License Management Facility).

          Tämän tuotteen käyttöoikeudet jakaantuvat seuraavasti: rajoitta-
          maton (clusterin kattava) käyttöoikeus, henkilökohtainen käyt-
          töoikeus ja samanaikainen käyttöoikeus. Kukin samanaikainen
          käyttöoikeus oikeuttaa yhden käyttäjän kerrallaan käyttämään
          tuotetta.

          Lisätietoja License Management Facility -ohjelmasta on VMS-
          käyttöjärjestelmän ohjelmistotuotekuvauksessa (SPD 25.01.xx) ja
          VMS-käyttöjärjestelmän käsikirjan kirjassa License Management
          Facility.

          Lisätietoja Digitalin käyttöoikeusehdoista saa paikallisesta
          Digitalin toimistosta.

          OHJELMISTOPALVELUT

          Tietoja Digitalin tarjoamista erilaisista ohjelmistotuotepalve-
          luista saa paikallisesta Digitalin toimistosta.

          OHJELMISTOTAKUU

          Digital myöntää tälle ohjelmistotuotteelle takuun käyttöoikeuden
          hankinnan yhteydessä tämän ohjelmistotuotekuvauksen ohjelmisto-
          takuuliitteen määrittelemällä tavalla.




                                         18

 


          DECwrite/SUOMI for VMS, Versio 2.0                 SPD 25.S6.02



          Usage Alert, Electronic Thesaurus, International Hyphenators,
          ja International CorrectSpell ovat tuotteita, joihin on saatu
          käyttöoikeus Houghton Mifflin Companylta. Houghton Mifflinin
          omistama copyright 1985, 1987, 1988. Saksankielinen 1985, 1987
          Langenscheidt K.G. Ranskalainen yhteistyössä Librairie Laroussen
          kanssa. Italiankielinen 1988 Nicola Zanichelli. Kaikki oikeudet
          pidätetään. Patenttinumerot Yhdysvalloissa 4,580,241, 4,724,523
          and 4,771,401. Kanadalainen patenttinumero 1,203,916. Thesauruk-
          sen patenttinumero Yhdysvalloissa 4,724,523. Englanti perustuu
          sanakirjaan The American Heritage Dictionary. Thesaurus perustuu 
	  sanakirjaan Roget's II Thesaurus. Kyseisten tietokoneohjelmien tai 
	  algoritmien kopiointi tai purkaminen on kielletty.

          Arts and Letters[R] -leikekuvien käyttöoikeus myönnetty Digital
          Equipment Corporationille, Maynard, Massachusetts. Copyright(c)
          Computer Support Corporation 1985-1990. Kaikki oikeudet pidäte-
          tään.

          Studio Advertising Art -leikekuvien käyttöoikeus myönnetty 
	  Digital Equipment Corporationille, Maynard, Massachusetts. 
	  Copyright(c) Studio Advertising Art 1988. Kaikki oikeudet pidäte-
          tään.



          [R]   Arts and Letters on Computer Support Corporationin rekis-
                teröity tavaramerkki.

          [R]   Lotus ja 1-2-3 ovat Lotus Development Corporationin rekis-
                teröityjä tavaramerkkejä.

          [R]   PostScript on Adobe Systems, Inc:n rekisteröity tavara-
                merkki.





                                         19

 


          DECwrite/SUOMI for VMS, Versio 2.0                 SPD 25.S6.02




          [R]   Motif on Open SoftwareFoundation, Inc:n rekisteröity
                tavaramerkki.

          [R]   Microsoft ja MS-DOS ovat Microsoft Corporationin rekiste-
                röityjä tavaramerkkejä.

          [TM]  Intel onIntel Corporationin tavaramerkki.

          [TM]  WordPerfect on WordPerfect Corporationin tavaramerkki.

          [TM]  HPGL on Hewlett-Packard Corporationin tavaramerkki.

          [TM]  DIGITALin Logo, CI, CDA, DECwrite, DECview 3D, DECpaint,
                DECpresent, DECalc, DECalc-PLUS, DECgraph, DECimage, DEClaser,
	  	DECchart, DECdecision, DECwindows, DDIF, DX, EVE, EDT, GOLD 
	 	KEY, LiveLink, LVP16, MicroVAX, PrintServer, PrintServer 20, 
		PrintServer 40, PrintServer 40 Plus, ScriptPrinter, LN03, VMS, 
		VAXstation, VAXserver, VAXELN, WPS-PLUS, VT, ja VAX ovat 
		Digital Equipment Corporationin tavaramerkkejä.


















                                         20
