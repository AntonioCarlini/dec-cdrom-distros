
SOFTWARE PRODUCT DESCRIPTION

PRODUKTNAAM: VMS DECwindows/Nederlands V2.1	SPD  26.A4.01

BESCHRIJVING

VMS DECwindows/Nederlands is de Nederlandse interface
voor VMS DECwindows. VMS DECwindows draait onder het VMS-besturingssysteem.
VMS DECwindows/Nederlands kan alleen worden gebruikt in combinatie met het 
VMS-besturingssysteem en VMS DECwindows.

VMS DECwindows/Nederlands is de gebruikers-interface van de 
applicaties die de basis vormen van de DECwindows-omgeving. 

Deze omgeving bestaat uit de volgende vier basiscomponenten:

        Sessiebeheer vormt de gebruikers-interface op een DECwindows-
        werkstation. Met behulp van Sessiebeheer kunnen applicaties 
        worden geactiveerd, de instellingen voor de gehele sessie 
        gewijzigd, schermafdrukken gemaakt, beveiligingsmaatregelen
        getroffen en sessies bestuurd.

        Vensterbeheer biedt de mogelijkheid tot het werken met vensters.

        Bestandsbeheer vormt een grafische interface voor VMS-bestandsbeheer
        die gebruikers in staat stelt bewerkingen uit te voeren op bestanden
        in het VMS-bestandssysteem.

        De DECterm terminal-emulator biedt gebruikers van werkstations een
        traditionele tekencel-interface voor bestaande VMS-functies en
        applicaties.

Ook wordt er een set geintegreerde applicaties meegeleverd als component
van de DECwindows-omgeving. Het gaat hier om de volgende applicaties:
                                                           
        Boekerij - een applicatie waarmee handleidingen uit de documentatieset
	op het scherm van een werkstation gelezen kunnen worden.

	Rekenmachine - een eenvoudige, wetenschappelijke rekenmachine.

	Agenda - een elektronische kantooragenda.

	Kaartsysteem - een applicatie waarin gegevens hiërarchisch worden
	bewaard, vergelijkbaar met een on-line adresboek of telefoonboek.

	Klok - een klok met analoge en/of digitale datum- en tijdweergave.

	Viewer voor samengestelde documenten - applicatie voor het
	lezen van documenten met tekst en afbeeldingen op terminals en op
	DECwindows-werkstations. 
                                                       
	Post - een DECwindows-gebruikersinterface voor VMS Mail.

	Notitieblok - een eenvoudige tekst-editor.

	Atelier - een eenvoudige bit-map grafische editor.

	Puzzel - een spel waarbij u cijfers op volgorde legt.

Gebruikers van DECwindows-werkstations kunnen PostScript-bestanden afbeelden
op hun terminal. Op deze wijze kan vanaf het scherm worden bepaald hoe 
bestanden eruit komen te zien als ze op een van de PostScript-printers van 
Digital worden afgedrukt. PostScript-bestanden kunnen worden afgebeeld in 
de applicaties CDA-viewer en DECwindows Post.
  
Raadpleeg de Software Product Description behorende bij het 
VMS-besturingssysteem (SPD 25.01.32) voor een volledige beschrijving 
van VMS DECwindows.


BENODIGDE APPARATUUR

VAX, MicroVAX, VAXstation of VAXserver-configuratie zoals beschreven in het
System Support Addendum.


BENODIGDE PROGRAMMATUUR     

VMS-besturingssysteem (en de benodigde componenten van VMS DECwindows).

Raadpleeg de Software Product Description behorende bij het 
VMS-besturingssysteem (SPD 25.01.32) voor informatie omtrent de benodigde 
en verkrijgbare programmatuur en voor informatie over componenten van VMS 
DECwindows. 


BESTELINFORMATIE

Software-media: QA-YFSHA-H*
Documentatie: QA-YFSHA-GZ

* Geeft aan dat dit veld variabel is. Zie de desbetreffende prijslijsten voor
  nadere informatie over gebruiksrecht, services en media.
                                       

PROGRAMMATUURGEBRUIKSRECHT

De levering van deze programmatuur geschiedt volgens de bepalingen voor het
gebruiksrecht zoals deze staan vermeld in de Algemene Verkoopvoorwaarden
van Digital. Neem contact op met de dichtstbijzijnde Digital-vestiging voor
meer informatie over het beleid en de voorwaarden van Digital ten aanzien
van gebruiksrechten.


PROGRAMMATUUR-SERVICE

Digital biedt een groot aantal service-mogelijkheden. Neem voor meer informatie
contact op met de dichtstbijzijnde Digital-vestiging.


PROGRAMMATUURGARANTIE

Digital biedt garantie voor dit software-produkt bij de aanschaf van een
gebruiksrecht voor dit produkt zoals omschreven in het Software Warrenty
Addendum.

PostScript en Display PostScript zijn geregistreerde handelsmerken van Adobe
Systems, Inc.

