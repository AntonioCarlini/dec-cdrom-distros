 






          Software
          Product
          Description

          ________________________________________________________________

          PRODUKTNAVN:  DECwrite/DANSK for VMS, Version 2.0   SPD 25.S5.02


          BESKRIVELSE

          DECwrite er en applikation der kombinerer tekstbehandling, trykning,
          oprettelse af grafik og datadiagrammer, billedintegration og levende
          forbindelser til understøttede applikationer og data.

          DECwrite samarbejder med Digital's Compound Document Architecture
          (CDA) og kan derfor udnytte CDA converter arkitekturen og 
	  systemniveau-support, herunder muligheden for at sende sammensatte 
	  dokumenter over netværket.

          Funktioner

          Brugergrænseflade

          DECwrite præsenterer funktioner gennem en grafisk brugergrænseflade.
          Funktioner repræsenteres gennem menuvalg og ikoner.

          DECwrite indeholder et valg mellem korte og fulde menulinier, hvor
          de korte udgaver indeholder de oftest brugte funktioner, mens de fulde
          indeholder alle tilgængelige funktioner. Brugere kan skifte mellem
          korte og fulde menuer under en session.

          Bemærk: Kun systemer der kører VMS 5.4 eller senere versioner
          vil kunne skifte frem og tilbage mellem de to former for menuer,
          under en session.

          Funktionslinien giver "peg-og-klik" adgang til funktioner som
          sider, valg af elementtyper, skrifttype, skriftstørrelse, linie-
          justering, sprog, zoom, fremhævet og understreget tekst, afsnit
          og linieafstand, stavekontrol, skjulte symboler og sidelayout.

                                       DIGITAL                  April 1992

                                                               AE-PADFC-TE

 


          DECwrite/DANSK for VMS, Version 2.0                 SPD 25.S5.02



          Funktionerne her er dynamiske og følger kendetegnene ved den
          aktuelle placering af markøren.

          Kombinationen af rullegardinsmenuer, funktionslinie, 
	  tastsekvenser og dialogbokse indeholder alle de funktioner der er
          nødvendige for at bruge DECwrite. Menuerne viser også de tast-
          funktioner der aktiverer de tilsvarende funktioner fra 
	  tastaturet.

          Ud over rullegardinsmenuerne indeholder DECwrite fem kontekst-
          afhængige pop-op menuer. Disse menuer kommer frem tæt ved markø-
          rens position og indeholder de oftest brugte redigerings-
	  funktioner for tekst og grafik lige som de mest brugte elementtyper 
	  og objekter.

          DECwrite har sprogskift som giver brugere mulighed for at vælge
          et sprog fra DECwindows Session Manager og derved bestemme hvil-
          ket sprog der skal benyttes som brugergrænseflade i DECwrite.

          Den grafiske brugergrænseflade indeholder også:

          o  Linealer med markeringer til placering af tekstblokke og
             objekter

          o  Tilpasning af linier til lineal

          o  Statusbokse som viser oplysninger om f.eks det aktuelle side-
             nummer, første og sidste side, aktuel elementtype, tekstblok-
             forbindelser og størrelser på grafiske objekter.

          o  En lodret og en vandret rullebane.

          DECwrite emulerer adskillige tastaturer, herunder PF1 funktioner
          for WPS-PLUS kompatibilitet, WordPerfect[TM] og Microsoft[R] Word; 
	  EVE, EDT, og EMACS for tekniske brugere og et DECwrite-specifikt 
	  tastatur.



                                          2

 


          DECwrite/DANSK for VMS, Version 2.0                 SPD 25.S5.02



          Hjælp

          DECwrite har kontekst-afhængig hjælp til de fleste funktioner.
          Hjælpen giver detaljerede oplysninger om brugen af DECwrite
          funktioner og gør det nemmere for brugeren hurtigt at beherske 
	  oprettelsen af dokumenter. En online demonstration af de
          grundlæggende funktioner kan også aktiveres under hjælpen.

          Tekstbehandling

          DECwrite indeholder tekstbehandling med funktioner som vælge,
          slette, kopiere, indsætte, fortryde og søge. DECwrite's avan-
          cerede søge-funktioner giver mulighed for at søge efter og 
	  erstatte vognreturer, specialtegn og vilkårlige blanktegn.

          Avancerede redigeringsfunktioner som f.eks. overstregning,
          ændringsmærker og ændringssider gør DECwrite til en velegnet 
	  applikation for grupper der beskæftiger sig med fremstilling og 
	  trykning af dokumenter.

          DECwrite indeholder Houghton Mifflin's orddelingsrutiner og en
          amerikansk ordbog baseret på The American Heritage Dictionary og
          en Britisk-engelsk ordbog for Britisk-engelske installationer af
          DECwrite.

          DECwrite giver mulighed for at oprette undtagelsesregistre
          for både ord og orddeling, og disse registre kan opbevares
          lokalt eller bruges af alle. Orddeling kan også kontrolleres
          med forskellige former for bindestreger eller annulleres for
          enkelte afsnit, om ønsket.

          DECwrite understøtter orddeling på mange sprog, hvorfor eksem-
          pelvis fransk og tysk kan bruges indenfor samme dokument. Ord-
          deling understøttes på følgende sprog: Hollandsk, engelsk (ame-
          rikansk og britisk), fransk, spansk, italiensk, tysk, svensk,
          norsk, portugisisk, finsk og dansk.



                                          3

 


          DECwrite/DANSK for VMS, Version 2.0                 SPD 25.S5.02



          DECwrite giver mulighed for at verificere og korrigere stavning
          i flere sprog. Hvis f.eks. tysk og fransk bruges indenfor et
          dokument kontrolleres stavningen af ord i disse, hvis de tyske
          og franske ordbøger er installeret på systemet. Yderligere
          oplysninger om ekstra ordbøger findes i System Support Addendum
          (SSA 25.S5-02-x).

          I tilgift til dette har brugere mulighed for at verificere og
          kontrollere sprogbrug og for at få adgang til en synonymordbog
          for Amerikansk-engelsk.

          Linealer/Tabulatorer

          DECwrite indeholder højre-, venstre-, centrerede og decimal-
          tabulatorer Brugere kan ændre den aktuelle lineal, hvilket har
          effekt på efterfølgende afsnit som benytter samme lineal. 
	  Linealer kan også gemmes som del af et afsnits type.

          Program til tabeller

          DECwrite indeholder et program til redigering af tabeller, til
          f.eks. præsentationer. Tabeller kan indeholde tekst, grafik
          eller numeriske data, og brugere har adgang til al afsnits-
          og tekstformatering indefra tabellen. Rækker og kolonner kan
          samles og deles, tilføjes og slettes. Indhold kan højre- og
          venstrestilles eller centreres indenfor tabellen og indhold
          kan kopieres, slettes og indsættes. Tabeller kan flyde med
          omkringstående tekst eller fikseres til en side. ASCII tekst
          kan importeres i en tabel og en ny tabel oprettes om nødvendigt.

          DECwrite indeholder præ-definerede tabellayout og brugere kan
          definere og arkivere deres egne layout.







                                          4

 


          DECwrite/DANSK for VMS, Version 2.0                 SPD 25.S5.02



          Listebehandling

          Med DECwrite's listebehandlingsfunktion kan brugere oprette
          formularbreve med brug af variabler i et formulardokument. En
          fil med poster der indeholder variablerne kan være enten en
          tekstfil i WPS-PLUS format eller regnearksformat eller en DDIF-
          fil. Dokumenter udskrives automatisk som PostScript[R] dokumenter
          eller arkiveres som DECwrite dokumenter.

          Variabler

          DECwrite supporterer definition af variabler til at lette 
	  oprettelsen af dokumenter med fælles elementer, som f.eks. 
	  dokumentnummer, forfatter, revisionsnummer, firmanavn etc. Når
          variabeldefinitionerne ændres, ændres også stederne i doku-
          mentet denne variabel forekommer. Variabler kan defineres i et
          mønsterdokument til fælles brug.

          Indholdsfortegnelse

          DECwrite opretter automatisk en indholdsfortegnelse ud fra
          titlerne i et dokument. En indholdsfortegnelse kan oprettes
          hvor som helst i et dokument og kan redigeres og opdateres
          nårsomhelst.

          Formatering af indgangene i indholdsfortegnelsen er baseret på
          formateringen af selve indgangene i dokumentet og det overord-
          nede layout bestemmes af elementtypen der benyttes for indholds-
          fortegnelsen.

          Stikordsregister

          Et stikordsregister genereret af DECwrite indeholder brugerop-
          rettede fraser, i op til fire niveauer. En sorteringsorden kan
          specificeres for hvert niveau (f. eks. for tal eller specielle
          udtryk). Et indeks kan opdateres når som helst og redigeres for
          evt. ændringer.


                                          5

 


          DECwrite/DANSK for VMS, Version 2.0                 SPD 25.S5.02



          Krydsreferencer

          Brugere kan referere en del af et DECwrite dokument til en anden
          del, f.eks. "Se figur 3 på side 45." Med en krydsreference kan
          brugere referere til en markering, tekstindhold eller sidenummer
          for en overskrift, afsnit eller listeemne hvor som helst i
          dokumentet.

          Levende forbindelser

          DECwrite indeholder en funktion til levende forbindelser (Live-
          Link) som giver brugeren mulighed for at oprette forbindelser
          mellem en række understøttede applikationer og disses data og
          DECwrite dokumenter. Data der er forbundet til DECwrite bliver
          en del af DECwrite dokumentet og kan automatisk opdateres, næste
          gang dokumentet redigeres, eller kan kontrolleres af brugeren
          så de kun bliver opdateret, når det ønskes. Forbindelser til
          applikationer kan når som helst modificeres eller slettes.

          DECwrite kan oprette forbindelse til data hvor som helst på
          netværket så længe brugeren har privilegier og dermed adgang
          til disse data. Forbindelser kan specificeres med forskellige
          filplaceringstyper: Med dokumentet, I privat bibliotek, På samme
          netværk og i systembibliotek. Filplaceringstypen fortæller
          DECwrite, hvor de forbundne data ligger og hvordan det sammen-
          satte dokument skal pakkes ved afsendelse med elektronisk post.

          Applikationer hvortil der kan oprettes levende forbindelser til
          DECwrite inkluderer:

          o  DECdecision (se i afsnittet Supplerende software i System
             Support Addendum (SSA 25.S5.02-x))

          o  DECview3D (se i afsnittet Supplerende software i System
             Support Addendum)

          o  DECpaint (indeholdt i DECwindows)

          o  DECchart (indeholdt i DECwrite og DECdecision)

          o  DECwrite Formelprogram (indeholdt i DECwrite)

                                          6

 


          DECwrite/DANSK for VMS, Version 2.0                 SPD 25.S5.02



          o  DECpresent (se i afsnittet Supplerende software i System
             Support Addendum)

          Forbindelser til DECdecision

          DECdecision er en VMS arbejdsstations-baseret applikation der
          kører under VMS DECwindows og består af fire hovedkomponenter:

          o  DECquery, for ad-hoc database-forespørgsler

          o  Calc, til analyse af financielle og forretningsmæssige data

          o  Chart, til generering af grafer

          o  Builder, til registrering og automatisering af repetitive
             opgaver mellem applikationer

          DECwrite kan oprette levende forbindelser til enhver af disse
          komponenter for at kombinere tabeller, diagrammer, tekst og
          grafik i et og samme dokument.

          Forbindelse til data

          Der kan desuden oprettes forbindelse til andre DECwrite 
	  dokumenter, til DDIF billeder og rastergrafik eller til data i
          behandlet form, som feks. Encapsulated PostScript (EPSF) filer.

          Konvertering

          DECwrite benytter CDA konverteringsarkitekturen til at udveksle
          data med andre applikationer. Konverteringsarkitekturen sikrer
          at mange forskellige formater kan konverteres til Digital's
          Document Interchange Format (DDIF) som er DECwrite's filformat.

          De konverteringsrutiner der følger med DECwrite er en to-vejs
          WPL konvertering som tillader at WPS-PLUS dokumenter bringes ind i 
	  og arkiveres fra DECwrite, en to-vejs DX konvertering (for DX filer 
	  genereret af WPS-PLUS eller andre applikationer) og en to-vejs 
	  importfunktion for konvertering af ASCII tekst til DDIF såvel som 
	  fra DDIF til PS.

                                          7

 


          DECwrite/DANSK for VMS, Version 2.0                 SPD 25.S5.02



          DECwrite har også WK1, WK3, DIF, CALC$GRD, og ASCII Tabular og
          ASCII konverteringsrutiner som tillader data i disse formater at
          importeres i DECchart.

          Yderligere konverteringsprogrammer findes i CDA Converter 
	  Library for VMS. Se i System Support Addendum (SSA 31.31.xx-x) for
          yderligere oplysninger.

          Eksport til Bookreader

          DECwrite giver mulighed for at eksportere DECwrite dokumenter
          til Bookreader format og dermed oprette online dokumentation.
          DECwrite vil oprette emne- eller sidebaserede bøger, med grafik,
          tabeller og fodnoter i teksten eller i pop-op vinduer (separate
          vinduer). DECwrite Indholdsfortegnelse og Stikordsregister
          benyttes til Bookreader navigation og alle krydsreferencer
          bliver Bookreader "hot spots".

          Tekstelementtyper

          Med DECwrite kan brugere oprette elementtyper for følgende
          tekstelementer:

          o  Afsnit

          o  Overskrifter

          o  Lister

          o  Tabeller

          o  Fodnoter

          o  Indholdsfortegnelse

          o  Stikordsregister

          Brugere har fuld formateringskontrol gennem brugen af element-
          typer. Ved at ændre kendetegnene for tekstelementtyper, kan
          brugere oprette andre elementtyper.

                                          8

 


          DECwrite/DANSK for VMS, Version 2.0                 SPD 25.S5.02



          Brugere kan kopiere og derefter ændre de standard mønsterdoku-
          menter der følger med DECwrite, eller oprette helt nye. Disse
          brugerdefinerede mønsterdokumenter er forbundet til dokumenter
          og kan bruges til et vilkårligt antal dokumenter og deles mellem
          brugere.

          Med metoden, at anvende elementtyper til elementer, bliver doku-
          mentets indhold uafhængigt af dokumentets format og brugeren har
          fuld kontrol over dokumentets udseende. Oplysninger om element-
          typer indtastes i dialogbokse, og man kan f.eks. ændre skrift-
          størrelse, skrifttype, skydning og justering for de forskellige
          elementer.

          Dokumenters udseende ændres automatisk, når brugere ændrer
          definitionen af en elementtype, hvilket kan gøres når som helst.
          F.eks. kan en bruger ændre alle overskrifter på niveau 1 til
          overskrifter på et lavere niveau ved at anvende en elementtype
          fra et andet niveau. Elementtyper kan ændres globalt, hvilket
          gør DECwrite meget anvendeligt til store dokumenter.

          Når lokale ændringer ønskes, som f.eks. fremhævning af ord med
          fed skrift, kan brugeren benytte funktionen i menulinien, en
          tast, menuen Format eller dialogboksen Tekstkendetegn, der 
	  lister en række forskellige kendetegn som skrifttyper, point-
          størrelse, hældning etc. Hermed fås fleksibilitet til at lave
          engangs-ændringer, i modsætning til globale ændringer.

          Sideopbygning og -nummerering

          DECwrite indeholder en række layoutfunktioner for tekst, sider,
          og dokumenter. Elementtyper beskrives ovenfor. Sider formateres
          gennem sidetyper, som kan defineres for enkelt- eller dobbeltsi-
          der. Et hvilket som helst antal sidetyper kan bruges i et doku-
          ment for maksimal layout-fleksibilitet. Emner som Løbende hoved-
          og bundtekst, logoer og side eller spaltelinier der findes på
          flere sider i dokumentet, kan gemmes som en del af sidetypen og
          placeres derefter automatisk på hver side.


                                          9

 


          DECwrite/DANSK for VMS, Version 2.0                 SPD 25.S5.02



          En bruger kan vælge at oprette sidetyper i et dokument gennem
          dialogbokse eller interaktivt oprette sidelayout for specifikke
          sider. DECwrite forbinder automatisk tekstforløb fra spalte til
          spalte og side til side, eller en bruger kan vælge at forbinde
          tekstforløb i et ikke-fortløbende mønster, for f.eks. nyheds-
          breve.

          De formateringsfunktioner der findes i DECwrite er:

          o  Automatisk sideinddeling med automatisk nummerering

          o  Løbende top- og bundtekst som kan indeholde grafik eller
             tekst

          o  Op til 100 spalter pr. side med mulighed for frit at blande
             et variabelt antal spalter pr. side, f.eks. to spalter i
             toppen af siden og tre i bunden

          o  Orddeling ifølge ordbog eller algoritme

          o  Justering (marginaljusteret, højrestillet, venstrestillet
             eller centreret)

          o  Hold register

          o  Kontrol af løsrevne linier

          o  Manuel finjustering (kerning)

          o  Font skalering fra 2-300 point størrelse i .01 point trin

          o  Support for installation af ekstra fonte

          o  Support for ISO-Latin 1 tegnsæt

          o  Makroer for brugerdefinerede funktioner

          o  Hierarkiske lister og underlister med automatisk "markering"
             (numerisk, alfabetisk eller tegn) og brugerkontrolleret
             indrykning

          o  Automatisk nummerering af dele, kapitler, overskrifter,
             afsnit, lister, underlister, fodnoter og tillæg

          o  Automatisk krydsreferering

                                         10

 


          DECwrite/DANSK for VMS, Version 2.0                 SPD 25.S5.02



          o  Numeriske henvisninger til fodnoter. Som standard bruges
             hævet skrift

          o  Sidenoter

          o  Overstregning, ændringsmærker og ændringssider

          o  Stavekontrol, Kontrol af sprogbrug, (kun American English) og
             Synonymordbog (kun American
             English)

          o  Generering af indholdsfortegnelser og stikordsregistre (op
             til fire niveauer af opslag)

          o  Højre-, venstre-, centrerede og decimaltabulatorer med eller
             uden brugerdefineret punktering

          o  Formelredigering

          o  Levende forbindelser til andre understøttede applikationer

          o  Mulighed for at blande høj- og tværformat indenfor et doku-
             ment

          Forbindelse til dokument

          DECwrite indeholder en funktion "Forbinde til dokument" som
          giver brugeren mulighed for at forbinde dokumenter til et kom-
          plet dokument. Kapitler og sider nummereres korrekt og der kan
          oprettes indholdsfortegnelse og stikordsregister for hele 
	  dokumentet. Denne funktion giver brugere mulighed for at arbejde
          med forskellige dele af et dokument og derefter kombinere disse
          dokumenter i et og samme fortløbende nummereret dokument. Denne
          funktion gør bl.a. DECwrite anvendelig, når flere forfattere
          arbejder på samme dokument.




                                         11

 


          DECwrite/DANSK for VMS, Version 2.0                 SPD 25.S5.02



          Grafik

          DECwrite indeholder et objekt-orienteret grafisk program med
          følgende objekter - linier, kvadrater, rundede kvadrater, 
	  rektangler, rundede rektangler, cirkler, ellipser, buer, polygoner
          og polylinier. Objekter kan udfyldes med mønstre eller skygger,
          og deres omrids kan være ubrudt, prikket, stiplet eller et 
	  mønster. Buer kan være åbne eller lukkede, med eller uden korde.
          Objekter kan også tegnes i en række forskellige linietykkelser,
          samt i frihånd.

          Pile med udfyldte, åbne, dobbelte eller enkelte pilhoveder
          kan nemt tilføjes tegninger eller illustrationer, og tekst kan
          tilføjes ved pilene for at identificere dele af en tegning.

          Alle grafiske objekter, herunder tekstobjekter og linietykkel-
          ser, kan skaleres til en procentdel eller en nøjagtig dimension.
          Med funktionerne Rette ind, Kopiere og Ændre afstand kan der
          nemt oprettes diagrammer, skemaer rutediagrammer etc.

          Grafik kan placeres hvor som helst i et dokument over og under
          tekst eller i løbende hoved- og bundtekst. Grafik kan placeres
          i rammer som kan forankres til forskellige referencepunkter i
          tekst eller et særligt sted på siden, herunder margenen.

          Grafikbibliotek (Clip Art)

          DECwrite indeholder et stort udvalg af grafik i DDIF og EPSF
          format. DDIF grafikken kan redigeres i DECwrite.

          DECchart

          DECchart komponenten er en diagramapplikation som er nem at
          bruge og som giver mulighed for at oprette professionel for-
          retningsgrafik til sammensatte dokumenter. Brugere behøver kun
          specificere to ting, de data der skal laves diagram over og den
          diagramtype der skal anvendes, hvorefter et diagram automatisk
          oprettes. Følgende funktioner findes i DECchart:

                                         12

 


          DECwrite/DANSK for VMS, Version 2.0                 SPD 25.S5.02



          o  Ni prædefinerede diagramtyper: Vandret søjle, søjle, linie,
             lagkage, område, punkt, høj-lav, histogram, kombination

          o  Op til 45 typelayout at vælge i mellem

          o  Mulighed for at ændre prædefinerede diagramtyper til bruger-
             definerede diagramtyper

          o  Import af data fra: Lotus 1-2-3[R], DECalc og DECalc-PLUS,
             DECgraph, DIF, og ASCII filer og tabeller fra DECdecision

          o  Nem adgang til regneark til indtastning af data, ændringer og 
	     manipulationer (slette, kopiere og indsætte data i regnearket)

          o  Automatisk generering af trendlinier for punktdiagrammer

          o  Grafisk annotering, etiketter: tekst, linier, rektangler og
             pilhoveder i diagrammet til fremhævning og tilpasning

          o  Support for farve og farvekendetegn på: akser, grundlinie,
             ramme, linienet, signaturforklaring, værdier, mærker, udfyld-
             ning af vandrette og lodrette søjler og etiketter

          o  Ændring af diagramkendetegn som: akser, grundlinie, datavær-
             dier, ramme, linienet, signaturforklaring, værdier, mærker,
             skygger, mellemrum ml. søjler og overlapning

          o  Ændring af tekstkendetegn: skriftstørrelse, -type, vægt og
             hældning

          o  Arkiveringsfleksibilitet: Arkivering af data, diagramlayout,
             etiketter og farvevalg separat eller samlet

          o  Valg mellem udfyldningsmønstre, linietyper, markeringstyper
             og kendetegn

          o  Tilpasning efter brugerens præferencer

          o  Mulighed for at flytte og ændre størrelse på etiketobjekter

                                         13

 


          DECwrite/DANSK for VMS, Version 2.0                 SPD 25.S5.02



          Illustrationer og grafisk format

          DECwrite kan forbindes til sort-hvid, gråskala og farvebilleder.
          Illustrationer kan scannes ind med DECimage Scan Software og MD-300 
	  Scanneren og TIFF images kan importeres med en optional converter. 
	  Se i System Support Addendum (SSA 25.S5.02-x) for yderligere 
	  oplysninger om CDA Converter Library for VMS.

          Billedfiler oprettet med DECwindows Paint kan også forbindes til
          DECwrite, og derefter annoteres, skaleres eller beskæres.

          Encapsulated PostScript filer kan forbindes til DECwrite og hvis
          Display PostScript udvidelser til DECwindows er installeret, vil 
	  disse vises på skærmen.

          Valgfrie grafiske konverteringsprogrammer fås gennem CDA Conver-
          ter Library for VMS (se i System Support Addendum for yderligere
          oplysninger, SSA 25.S5.02-x).

          Mønsterdokumenter

          DECwrite indeholder femten prædefinerede mønsterdokumenter;
          generelt, eksempel, brev, håndbog, enkel og teknisk intern med-
          delelse, Mil Spec, nyhedsbrev, prisliste, rapport, Overhead i
          høj- og tværformat, teknisk overhead, teknisk journal og tele-
          fonregister, med undtagelse af Mil Spec alle i danske udgaver.
          Disse mønsterdokumenter kan bruges som de er, med andre dokumen-
          ter eller de kan let ændres af brugeren så de passer til andre
          specifikationer. Et sæt specifikationer for Bookreader uddata er
          også inkluderet.

          Uddata af høj kvalitet

          DECwrite giver udskrifter af høj kvalitet på Digital PostScript
          printere, såsom ScriptPrinter (LN03R), DEClaser 3250, 
	  PrintServer 20, PrintServer 40 og PrintServer 40 Plus.


                                         14

 


          DECwrite/DANSK for VMS, Version 2.0                 SPD 25.S5.02



          DECchart kan udskrives på PostScript printerne der nævnes oven-
          for.


          KRAV TIL HARDWARE

          VAX, MicroVAX, VAXstation eller VAXserver konfigurationer, som
          specificeret i System Support Addendum (SSA 25.S5.02-x).

          Skærmenheder:

          DECwrite kører på alle ovennævnte processorer, men enten en
          arbejdsstation, en VT1200*, VT1300*, en VAXELN Window Server for
          VMS*, eller en Intel[TM] 80286* or 80386* med PC DECwindows er
          nødvendig for display.

          *  Ikke anbefalet som erstatning for arbejdsstationers ydelse.
             Der er nogle restriktioner forbundet med brugen af disse
             skærmenheder (antal samtidigt åbnede vinduer, mulighed for
             support af funktionen Eksportere til Bookreader, support af
             sletning og indsætning af tekst mellem applikationer af store
             mængder tekst, grafik eller billeder, manglende support for
             Display PostScript).

          Se i System Support Addendum (SSA 25.S5.02-x) for supporterede
          hardware konfigurationer.

          KRAV TIL SOFTWARE

          VMS operativsystemet og (nødvendige komponenter af VMS 
	  DECwindows)

          *  Se i afsnittet System Support Addendum (SSA 25.S5.02-x) for
             yderligere oplysninger om software.





                                         15

 


          DECwrite/DANSK for VMS, Version 2.0                 SPD 25.S5.02



          BESTILLINGSOPLYSNINGER

          Software licenser: QL-VVF**-**
          Software medier: QA-VVF*A-H5
          Software dokumentation: QA-VVF*A-GZ
          Software Product Services: QT-VVF**-**

          Bemærk: I USA findes Software Product Services kun for DECwrite
          American English produktet.

          DECwrite for VMS findes i 13 sprogvarianter:

          ________________________________________________________________
          ______Sprog______________Produktnavn____________________________

                Dansk              DECwrite/Dansk

                Engelsk            DECwrite

                Finsk              DECwrite/Suomi

                Fransk             DECwrite/Français

                Hollandsk          DECwrite/Nederlands

                Italiensk          DECwrite/Italiano

                Japansk            DECwrite/Japanese

                Kinesisk           DECwrite/Hanyu

                Koreansk           DECwrite/Hangul

                Norsk              DECwrite/Norsk

             


                                         16

 


          DECwrite/DANSK for VMS, Version 2.0                 SPD 25.S5.02


          ________________________________________________________________
          ______Sprog______________Produktnavn____________________________

                Spansk             DECwrite/Espãnol
             
                Svensk             DECwrite/Svenska

          ______Tysk_______________DECwrite/Deutsch_______________________

          Bemærk: Den engelske sprogvariant kan installeres som enten
          Amerikansk eller Britisk-engelsk.

          *  Betegner variantfelter. For yderligere oplysninger om mulige
             licenser, service og medier henvises til den til enhver tid
             gældende prisbog.

          SOFTWARE LICENSIERING

          Denne software leveres i henhold til de licensbetingelser der er
          anført i Digital Equipment Corporation's Almindelige leverings-
          betingelser. For flere oplysninger om Digital's licensbetingelser,
	  kontakt venligst Digital.

          License Management Facility Support

          Dette produkt understøtter VMS License Management Facility.

          Licensenheder for dette produkt allokeres på en Clusterwide,
          Personlig brug og Samtidig brug basis. Hver Personlig brug-
          licens giver én navngiven bruger tilladelse til at bruge pro-
          duktet. Hver Samtidig brug-licens giver én unavngiven bruger
          tilladelse til at bruge produktet.

          For flere oplysninger om License Management Facility henvises
          til VMS Operating System Software
          Product Description (SPD 25.01.xx) eller License Management
          Facility håndbogen i VMS Operating
          System dokumentationssættet.

          For flere oplysninger om Digital's licensbetingelser, kontakt
          venligst Digital.

                                         17

 


          DECwrite/DANSK for VMS, Version 2.0                 SPD 25.S5.02



          SOFTWARE PRODUCT SERVICES

          Der kan tegnes en række forskellige serviceydelser for dette
          produkt. For flere oplysninger om disse, kontakt venligst 
	  Digital.

          SOFTWARE WARRANTY

          Digital påtager sig ansvar for fejl og mangler i dette software-
	  produkt med købet af en licens for produktet, som defineret i
          Software Warranty Addendum i denne SPD.

          Usage Alert, Electronic Thesaurus, International Hyphenators,
          og International CorrectSpell (programmel til stavekontrol og
          orddeling) benyttes under licens fra Houghton Mifflin Company.
          Copyright 1985, 1987, 1988 by Houghton Mifflin. German 1985,
          1987 by Langenscheidt K.G. French i samarbejde med Librairie
          Larousse. Italian 1988 by Nicola Zanichelli. Alle rettigheder
          forbeholdes. U.S. Pat. Nos. 4,580,241, 4,724,523 and 4,771,401.
          Canadian Pat. No. 1,203,916. Thesaurus U.S. Pat. No. 4,724,523.
          Engelsk baseret på The American Heritage Dictionary. Thesaurus
          baseret på Roget's II Thesaurus. Reproduktion eller demontering
          af programmerne eller disses algoritmer er ikke tilladt.

          Arts and Letter[R] grafik er licensieret til Digital Equipment
          Corporation, Maynard, Massachusetts. Copyright(c) Computer
          Support Corporation 1985-1990. Alle rettigheder forbeholdes.

          Studio Advertising Art grafik er licensieret til Digital 
	  Equipment Corporation, Maynard, Massachusetts. Copyright(c) Studio
          Advertising Art 1988. Alle rettigheder forbeholdes.

          [R]   Arts and Letters er et registreret varemærke for Computer
                Support Corporation.

          [R]   Lotus og 1-2-3 er registrerede varemærker for Lotus 
	 	Development Corporation.


                                         18

 


          DECwrite/DANSK for VMS, Version 2.0                 SPD 25.S5.02




          [R]   PostScript er et registreret varemærke for Adobe Systems,
                Incorporated.

          [R]   Motif er et registreret varemærke for Open Software 
		Foundation, Inc.

          [R]   Microsoft og MS-DOS er registrerede varemærker for 
	        Microsoft Corporation.

          [TM]  Intel er varemærke for Intel Corporation.

          [TM]  WordPerfect er et varemærke for WordPerfect Corporation.

          [TM]  HPGL er et varemærke for Hewlett-Packard Corporation.

          [TM]  DIGITAL Logo, CI, CDA, DECwrite, DECview 3D, DECpaint,
                DECpresent, DECalc, DECalc-PLUS, DECgraph,
                DECimage,
                DEClaser, DECchart, DECdecision, DECwindows, DDIF, DX,
                EVE, EDT, GOLD KEY, LiveLink, LVP16, MicroVAX, PrintServer,
		PrintServer 20, PrintServer 40, PrintServer 40 Plus,
                ScriptPrinter, LN03, VMS, VAXstation, VAXserver, VAXELN,
                WPS-PLUS, VT og VAX er varemærker for Digital Equipment
                Corporation.














                                         19
