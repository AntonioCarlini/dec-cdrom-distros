 






          Software
          Product
          Description

          ________________________________________________________________

          PRODUKTNAAM:  DECwrite/NEDERLANDS voor VMS, Versie 2.0       
	  SPD 25.S7.02


          BESCHRIJVING

          DECwrite voor VMS is een applicatie voor de verwerking van samen-
	  gestelde documenten. In DECwrite worden diverse aspecten van de 
	  produktie van documenten gecombineerd, zoals het bewerken van tekst,
	  het aanmaken van tekeningen en diagrammen, het integreren van 
	  illustraties en het tot stand brengen van directe koppelingen met 
	  andere applicaties en gegevens.

          DECwrite is gebaseerd op Digital's Compound Document Architecture
          (CDA) en ondersteunt de CDA conversie-architectuur. Ondersteuning
          op systeemniveau maakt het mogelijk om samengestelde documenten bin-
          nen een netwerkomgeving te versturen.

          Functionaliteit

          Gebruikers-interface

          De functies van DECwrite zijn beschikbaar via een grafische 
	  gebruikers-interface en worden weergegeven in de vorm van duidelijke
	  menu-opties en een op pictogrammen gebaseerde functiebalk.

          In DECwrite kunt u kiezen tussen de beperkte menukeuze, waarin alleen
          de meest gebruikte functies voorkomen, en de volledige menukeuze,
          waarin alle functies voorkomen. De beperkte menukeuze bevat de be-
          langrijkste opties van de menu's Bestand, Bewerk, Opmaak, Voeg in,
          Pagina, Teken, Hulpmiddelen en Opties. Tijdens een bewerkingssessie
          kunt u op elk moment van de ene menukeuze op de andere overgaan.


                                       DIGITAL                  April 1992

                                                               AE-PAE0C-TE

 


          DECwrite/NEDERLANDS voor VMS, Versie 2.0           SPD 25.S7.02



          Opmerking: Alleen op systemen die onder VMS 5.4 of een hogere
          versie draaien, bestaat de mogelijkheid om tijdens een sessie de
          menukeuze te veranderen.

          U kunt de opties van de functiebalk gebruiken door op het des-
          betreffende pictogram te klikken. Via de functiebalk kunt u
          onder andere: naar een bepaalde pagina gaan, een stijl kiezen,
          het lettertype, het corps, de uitlijning en de taal wijzigen,
          uit- of inzoomen, de weergave van de tekst (normaal, vet, cur-
          sief, onderstreept) aanpassen, de ruimte tussen alinea's en
          regels instellen, de spelling controleren, de verborgen symbolen
          zichtbaar maken en de pagina-layout bepalen. De functiebalk
          is een dynamisch onderdeel van DECwrite, dat wil zeggen dat
          de instellingen op de functiebalk de kenmerken op de huidige
          cursorpositie weergeven.

          Via rolmenu's, functiebalk, toetsequivalenten en kaders hebt u
          toegang tot alle functies van het programma. De menu's bevatten
          naast optienamen ook toetsequivalenten die u kunt gebruiken om
          met behulp van het toetsenbord opties te kiezen.

          Naast de rolmenu's beschikt DECwrite over vijf context-
          afhankelijke menu's. Deze contextmenu's verschijnen vlak bij
          de aanwijzer. In de contextmenu's vindt u de meest gebruikte
          opties voor het bewerken van tekst en afbeeldingen, evenals de
          opties voor de meest gangbare stijlen, tabellen en objecten.

          DECwrite ondersteunt meerdere talen die u kunt instellen via het
          kader Sessiebeheer van DECwindows. In dit kader bepaalt u ook de
          taal van de gebruikers-interface voor DECwrite.

          De gebruikers-interface heeft de volgende kenmerken:

          o  Een regelindeling met informatie over de positie van de
             objecten

          o  De mogelijkheid om objecten langs de lijnen van een stramien
             te zetten

                                          2

 


          DECwrite/NEDERLANDS voor VMS, Versie 2.0           SPD 25.S7.02



          o  Kaders met informatie over bijvoorbeeld het nummer van de
             huidige pagina, de eerste en de laatste pagina, de huidige
             stijl, tekstblokverbindingen en het formaat van grafische
             objecten

          o  Een verticale en een horizontale scroll-balk

          In DECwrite kunt u verschillende editors emuleren: WPS-PLUS (met
          gebruik van de GOUD-toets), WordPerfect[TM] en Microsoft[R] Word;
	  EVE, EDT, en EMACS (voor technische gebruikers). Daarnaast is er 
	  een specifieke DECwrite toetsenbord-interface.

          Help

          DECwrite geeft over een groot aantal functies context-
          afhankelijke help. Deze on-line help geeft uitgebreide informatie 
	  over het gebruik van DECwrite en helpt u een ervaren
          gebruiker te worden. Daarnaast geeft de helpfunctie toegang tot
          een on-line training waarin wordt ingegaan op de basisfuncties
          van de applicatie.

          Tekstverwerking

          DECwrite omvat een volledige tekstverwerker met functies zoals
          tekst selecteren, knippen, kopiëren, plakken, bewerkingen
          ongedaan maken of opnieuw uitvoeren. DECwrite beschikt over
          een uitgebreide zoek- en vervangfunctie. U hebt daarbij de
          mogelijkheid te zoeken naar teruglopen, speciale tekens, bepaalde
          patronen en witruimte.

          Geavanceerde functies zoals doorhalingen, wijzigingsstrepen
          en wijzigingspagina's maken DECwrite bij uitstek geschikt voor
          tekstschrijvers en -redacteuren.

          DECwrite is voorzien van een Nederlands spellinglexicon en
          afbreekroutines die zijn samengesteld door Houghton Mifflin.


                                          3

 


          DECwrite/NEDERLANDS voor VMS, Versie 2.0           SPD 25.S7.02



          In DECwrite kunt u een lijst aanleggen van woorden die niet
          in het standaardlexicon voorkomen. Deze lijsten kunnen bestemd
          zijn voor persoonlijk of gemeenschappelijk gebruik. De wijze van
          woordafbreking kunt u bepalen door het aanbrengen van afbreek-
          tekens. U kunt het afbreken per alinea aan- of uitzetten.

          DECwrite ondersteunt afbreekroutines in verschillende talen. U
          kunt bijvoorbeeld binnen één document Frans en Duits gebruiken.
          Afbreekroutines worden ondersteund in de volgende talen: Neder-
          lands, Engels (Amerikaans en Brits), Frans, Spaans, Italiaans,
          Duits, Zweeds, Noors, Portugees, Fins en Deens.

          Binnen DECwrite kan in meerdere talen spellingcontrole worden
          toegepast. Wanneer bijvoorbeeld in één document Frans en Duits
          is gebruikt, wordt ook de spelling in beide talen gecontroleerd,
          mits de Franse en Duitse lexicons zijn geïnstalleerd. Lexicons
          in andere talen zijn als optie beschikbaar: raadpleeg het System
          Support Addendum (SSA 25.S7.02-x).

          Als het Amerikaans-Engelse lexicon is geïnstalleerd en u
          Amerikaans-Engels als taal hebt ingesteld, kunt u bovendien
          het woordgebruik controleren en hebt u de beschikking over een
          on-line thesaurus.

          Regelindelingen/Tabs

          In DECwrite hebt u de beschikking over rechts- en linksgelijnde,
          gecentreerde en decimale tabs. U kunt de huidige regelindeling
          wijzigen. Deze wijzigingen gelden automatisch ook voor volgende
          alinea's die van dezelfde regelindeling gebruik maken. Wanneer
          u een nieuwe regelindeling instelt, worden de huidige en alle
          volgende alinea's die van deze regelindeling gebruik maken,
          hierdoor beïnvloed. Regelindelingen kunnen als onderdeel van de
          alineastijl worden opgeslagen.





                                          4

 


          DECwrite/NEDERLANDS voor VMS, Versie 2.0           SPD 25.S7.02



          Tabel-editor

          DECwrite bevat een cel-georiënteerde tabel-editor waarmee u
          tabellen kunt aanmaken om informatie op een verzorgde wijze te
          presenteren. Tabellen kunnen zowel tekst als afbeeldingen en
          getallen bevatten. Binnen een tabel hebt u de beschikking over
          alle opmaakfaciliteiten van DECwrite. U kunt rijen en kolommen
          samenvoegen, splitsen, toevoegen of verwijderen. De inhoud van
          de tabel kunt u links of rechts uitlijnen of centreren. U kunt
          tekst en objecten in de tabel kopiëren, knippen, plakken of
          verwijderen. U kunt tabellen met de tekst laten opschuiven of op
          een vaste positie op de pagina plaatsen. De mogelijkheid bestaat
          om een ASCII-bestand in een tabel te importeren. Indien nodig
          wordt een nieuwe tabel aangemaakt.

          DECwrite beschikt over standaard tabelstijlen. U kunt echter ook
          zelf tabelstijlen definiëren en opslaan.

          Hulpprogramma voor bestandsverwerking

          Het hulpprogramma voor bestandsverwerking van DECwrite stelt u
          in staat standaardbrieven te maken. Dit doet u door variabelen
          in een standaarddocument te definiëren. Het record-bestand
          met de variabelen kan zowel een tekstbestand in WPS-PLUS als
          een tabular of DDIF-bestand zijn. U verkrijgt hierdoor unieke
          bestanden die u vervolgens kunt afdrukken als een PostScript[R]-
          bestand of kunt bewaren als een DECwrite document.

          Variabelen

          In DECwrite kunt u variabelen definiëren waardoor het eenvoudig
          is documenten van algemene elementen te voorzien, zoals docu-
          mentnummer, auteur, versie-nummer, bedrijfsnaam enzovoorts.
          Wanneer u de definitie van de variabele wijzigt, verandert deze
          in het gehele document. U kunt variabelen samenbrengen in een
          stijlbestand voor gemeenschappelijk gebruik.



                                          5

 


          DECwrite/NEDERLANDS voor VMS, Versie 2.0           SPD 25.S7.02



          Inhoudsopgave

          In DECwrite wordt automatisch een inhoudsopgave bijgehouden
          aan de hand van de titels in het document. U kunt op elke
          willekeurige plaats in het document een inhoudsopgave invoe-
          gen, deze wijzigen en opnieuw genereren.

          De items in een inhoudsopgave worden gegroepeerd op basis van
          hun titelstijlen. De uiteindelijke opmaak van de inhoudsopgave
          wordt bepaald door de inhoudsopgavestijl.

          Index

          U kunt zelf index-items invoeren om een index met maximaal vier
          niveaus samen te stellen. Voor elk niveau kunt u een aparte
          sorteeroptie opgeven (bijvoorbeeld voor getallen of speciale
          tekens). U kunt de index op elk moment opnieuw genereren, zodat
          ook de allerlaatste wijzigingen in het document correct worden
          vermeld.

          Verwijzingen

          Binnen een DECwrite document kunt u naar een ander gedeelte van
          de tekst verwijzen (bijvoorbeeld "Zie figuur 3 op pagina 45").
          Een verwijzing kan betrekking hebben op het label, de tekst of
          het paginanummer van een titel, alinea of lijst-item, die zich
          op elke willekeurige plaats in het document kunnen bevinden.

          Directe koppelingen

          DECwrite kent een functie voor directe koppelingen (LiveLink)
          waarmee u gegevens uit andere applicaties kunt koppelen met
          DECwrite documenten. De gekoppelde gegevens worden opgenomen in
          het DECwrite document en kunnen automatisch worden bijgewerkt
          wanneer het document opnieuw wordt opgeroepen. De bijgewerkte
          gegevens kunnen al dan niet in het document worden opgenomen.
          Koppelingen met applicaties kunnen ten alle tijde worden gewij-
          zigd of gewist.

                                          6

 


          DECwrite/NEDERLANDS voor VMS, Versie 2.0           SPD 25.S7.02



          DECwrite kan een koppeling tot stand brengen met gegevens op
          elk willekeurig systeem binnen het netwerk, mits de gebruiker
          beschikt over de vereiste privileges om die gegevens te 
          benaderen. Koppelingen kunnen tot stand worden gebracht met
          diverse typen bestandslocaties: een document, een persoonlijke
          bibliotheek, een netwerkbibliotheek of een systeembibliotheek. 
	  Met het type bestandslocatie geeft u aan waar moet worden
          gezocht naar de gekoppelde gegevens en hoe het gekoppelde docu-
          ment gereed moet worden gemaakt voor verzending.

          Met de volgende applicaties kunnen directe koppelingen tot stand
          worden gebracht:

          o  DECdecision (raadpleeg de paragraaf Optionele programmatuur
             van het System Support Addendum (SSA 25.S7.02.x)).

          o  DECview3D (raadpleeg de paragraaf Optionele programmatuur van
             het System Support Addendum)

          o  DECpaint (maakt deel uit van DECwindows)

          o  DECchart (maakt deel uit van DECwrite en DECdecision)

          o  DECwrite wiskundige editor (maakt deel uit van DECwrite)

          o  DECpresent (raadpleeg de paragraaf Optionele programmatuur
             van het System Support Addendum)

          Koppelingen met DECdecision

          DECdecision, een VMS DECwindows applicatie, bestaat uit vier
          componenten:

          o  DECquery, voor het genereren van overzichten uit gegevens-
	     bestanden

          o  Calc, voor het analyseren van financiële en zakelijke
             gegevens

          o  Chart, voor het maken van diagrammen

                                          7

 


          DECwrite/NEDERLANDS voor VMS, Versie 2.0           SPD 25.S7.02



          o  Builder, voor het automatiseren van routinematige handelingen
             in één of meer andere componenten

          Met al deze componenten kan DECwrite een directe koppeling tot
          stand brengen voor het samenvoegen van tabellen, diagrammen,
          tekst en afbeeldingen in één document.

          Koppelingen met gegevens

          Tevens is het mogelijk om koppelingen tot stand te brengen
          met andere DECwrite documenten, met DDIF-afbeeldingen of met
          gegevens in niet-bewerkbare vorm zoals Encapsulated PostScript
          (EPSF) bestanden.

          Conversieprogramma's

          DECwrite maakt gebruik van de CDA conversie-architectuur voor
          uitwisseling van gegevens met andere applicaties. Middels deze
          architectuur kunnen gegevens in een ander bestandstype worden
          geconverteerd naar Digital Document Interchange Format (DDIF).
          DDIF is het bestandstype van DECwrite bestanden.

          De conversieprogrammatuur die met DECwrite wordt meegeleverd,
          bestaat onder andere uit een WPL-conversieprogramma waarmee 
	  WPSPLUS bestanden van en naar DDIF kunnen worden geconverteerd,
          een DX-conversieprogramma (voor DX-bestanden die in WPS-PLUS of
          andere programma's zijn aangemaakt), een importeer/exporteer-
          functie voor ASCII-tekst en DDIF en een programma voor het
          converteren van DDIF naar PS.

          DECwrite bevat ook conversieprogramma's voor WK1, WK3, DIF,
          CALC$GRD, ASCII Tabular en ASCII field, zodat deze typen
          gegevens in DECchart kunnen worden geïmporteerd.

          Daarnaast zijn er conversieprogramma's beschikbaar via de CDA
          Converter Library for VMS. Raadpleeg het System Support Addendum
          (SSA 31.31.xx-x) voor nadere informatie.


                                          8

 


          DECwrite/NEDERLANDS voor VMS, Versie 2.0           SPD 25.S7.02



          Documenten exporteren naar de Boekerij

          Het is mogelijk DECwrite documenten te exporteren naar het
          bestandstype van de Boekerij, zodat on-line boeken kunnen worden
          aangemaakt. DECwrite maakt boeken per onderwerp of pagina aan
          die voorzien zijn van afbeeldingen, tabellen en voetnoten. Deze
          afbeeldingen, tabellen en voetnoten kunnen in de tekst worden
          geplaatst of in aparte vensters worden weergegeven. U kunt in
          de Boekerij de Inhoudsopgave en de Index van DECwrite gebruiken
          voor het verplaatsen door de inhoud. Verwijzingen kunt u in de
          Boekerij als klikkaders gebruiken.

          Stijlen

          Met DECwrite kunt u stijlen ontwerpen voor de volgende tekst-
          elementen:

          o  Alinea's

          o  Titels

          o  Lijsten

          o  Tabellen

          o  Voetnoten

          o  Inhoudsopgaven

          o  Indexen

          Met het gebruik van stijlen hebt u de opmaak van uw documenten
          volledig in eigen hand. Het is mogelijk andere stijlen aan
          te maken, bijvoorbeeld samenvattingen of subkopjes, door de
          stijlkenmerken te wijzigen.

          De standaardstijlen die met DECwrite worden meegeleverd, kunnen
          worden gekopieerd en vervolgens gewijzigd. U kunt ook geheel
          nieuwe stijlen ontwerpen. Deze persoonlijke stijlen zijn 
	  gekoppeld aan documenten en kunnen in een willekeurig ander 
	  document worden gebruikt. Persoonlijke stijlbestanden kunnen ook 
	  gemeenschappelijk worden gebruikt.

                                          9

 


          DECwrite/NEDERLANDS voor VMS, Versie 2.0           SPD 25.S7.02



          Door het gebruik van stijlbestanden blijft de inhoud van het
          document gescheiden van de opmaak. U kunt de opmaak van het
          document volledig zelf bepalen. Met behulp van kaders voor de
          desbetreffende stijlen kunt u corps, lettertype, regelafstand,
          uitvulling en andere tekstkenmerken wijzigen.

          De opmaak van het document wijzigt automatisch wanneer u de
          definitie van een stijl wijzigt. Ook kunt u een nieuwe stijl
          toekennen aan een document. Zo kunt u bijvoorbeeld het niveau
          van een kopje heel eenvoudig wijzigen door een andere stijl
          toe te kennen. Doordat stijlen door het gehele document heen
          automatisch kunnen worden gewijzigd, is DECwrite bij uitstek
          geschikt voor het maken van omvangrijke documenten.

          Wanneer u kleine wijzigingen wilt aanbrengen binnen de tekst,
          zoals een woord vet maken, kunt u de functiebalk, de functie-
	  toets F6, het menu `Opmaak' of het kader `Tekstkenmerken'
          gebruiken. Dit kader bevat een groot aantal weergavekenmerken
          zoals lettertype, corps, onderstreping enzovoorts. Op deze
          manier is het mogelijk snel een eenmalige wijziging in de tekst
          aan te brengen.

          Pagina-opmaak en paginering

          DECwrite kent een groot aantal opmaakfuncties voor tekst (zie
          hierboven), pagina's en documenten. Pagina's worden opge-
          maakt met paginastijlen, die kunnen worden gedefinieerd voor
          enkelzijdige of dubbelzijdige pagina's. Per document kan een
          willekeurig aantal paginastijlen worden gecombineerd, zodat u
          beschikt over optimale flexibiliteit. Tekstelementen die bin-
          nen een document worden herhaald, zoals doorlopende kop- en
          voetteksten, logo's, pagina- en kolomindelingen, kunnen worden
          opgeslagen als onderdeel van de paginastijl en worden dan
          automatisch op elke pagina opgenomen.





                                         10

 


          DECwrite/NEDERLANDS voor VMS, Versie 2.0           SPD 25.S7.02



          U kunt de pagina-layout van een document aanmaken via een kader.
          Ook kunt u interactief pagina-layouts aanmaken voor bepaalde
          pagina's. De tekst maakt deel uit van tekststromen die automa-
          tisch doorlopen naar de volgende kolom of de volgende pagina.
          Deze tekststromen hoeven niet altijd op direct volgende pagina's
          door te lopen, zoals bijvoorbeeld vaak gebeurt in nieuwsbrieven.

          DECwrite biedt de volgende opmaakmogelijkheden:

          o  Automatische paginering met automatische pagina-nummering.

          o  Doorlopende kop- en voetteksten die behalve tekst ook 
             afbeeldingen kunnen bevatten.

          o  Maximaal honderd kolommen per pagina. Het is mogelijk om het
             aantal kolommen per pagina te variëren: u kunt bijvoorbeeld
             boven aan de pagina drie kolommen en onder aan de pagina twee
             kolommen gebruiken.

          o  Woordafbreking volgens woordenlijst of algoritme.

          o  Uitlijnen (uitvullen, onregelmatige rechter- of linkerkant-
	     lijn of gecentreerd).

          o  Verticale uitvulling.

          o  Voorkomen van `hoerejongen' en `weeskinderen'.

          o  Niet-automatische spatiëring.

          o  Instelbaar corps (van 2 tot 300 punten instelbaar in stappen
             van 0,01 punt).

          o  Ondersteuning voor installatie van extra lettertypen.

          o  Ondersteuning voor de ISO-Latin 1 tekenset.

          o  Macro's.

          o  Hiërarchische lijsten en sublijsten met automatische 
	     nummering (numeriek, alfabetisch of met andere tekens), waarbij 
	     de inspringing kan worden aangepast.

          o  Automatische nummering van paragrafen, hoofdstukken, kopjes,
             alinea's, lijsten, sublijsten, voetnoten en bijlagen.

                                         11

 


          DECwrite/NEDERLANDS voor VMS, Versie 2.0           SPD 25.S7.02



          o  Automatische verwijzingen.

          o  Numerieke verwijzingen voor voetnoten. Voetnootverwijzingen
             worden automatisch in superieure tekens weergegeven.

          o  Tekstblokken in de marge.

          o  Doorhalingen, wijzigingsstrepen en wijzigingspagina's.

          o  Spellingcontrole, gebruikersalarm en thesaurus (de laatste
             twee functies zijn alleen beschikbaar bij het Amerikaans-
             Engelse lexicon en wanneer u Amerikaans- Engels als taal hebt
             ingesteld).

          o  Automatische inhoudsopgave en index (maximaal vier niveaus).

          o  Rechts- en linkslijnende tabs, gecentreerde tabs en decimale
             tabs, met of zonder zelf ingestelde blokpunten.

          o  Wiskundige editor.

          o  Directe koppelingen met andere applicaties.

          o  De mogelijkheid om zowel staande als liggende pagina's op te
             nemen in één document.

          Koppel met document

          Met de functie `Koppel met document' kunt u een aantal bestanden
          samenvoegen tot één groot document. De hoofdstukken en pagina's
          worden correct genummerd en u kunt automatisch een inhoudsopgave
          en index genereren voor het gehele document. Aangezien het 
	  hierdoor mogelijk is de verschillende onderdelen van een document
          apart aan te maken en eenvoudig samen te voegen tot een door-
          genummerd document, kan DECwrite uitstekend binnen een team van
          schrijvers worden gebruikt.



                                         12

 


          DECwrite/NEDERLANDS voor VMS, Versie 2.0           SPD 25.S7.02



          Grafische editor

          DECwrite bevat een object-georiënteerde grafische editor met
          de volgende objecten: lijnen (recht of onder bepaalde hoek),
          vierkant, afgerond vierkant, rechthoek, afgeronde rechthoek,
          cirkel, ellips, boog, veelhoek en open veelhoek. Bogen kunnen
          zowel open als gesloten zijn en zowel cirkelbogen als boogkoor-
          den. Objecten kunnen worden opgevuld met een patroon en voorzien
          van een schaduwrand. De omtrek van een object kan een door-
          getrokken lijn, een streeplijn, een stippellijn of een lijn met
          een patroon zijn. Bovendien kan de omtrek in verschillende
          lijndikten worden getekend. Daarnaast hebt u de mogelijkheid om
          `vrije vormtekeningen' aan te maken.

          U kunt tekeningen en afbeeldingen op eenvoudige wijze voorzien
          van pijlen met dichte, open, dubbele of enkele pijlpunten (of
          van lijnen of open veelhoeken). Ter verduidelijking van een
          tekening of afbeelding kunt u de pijlen aanvullen met tekst
	  labels.

          Alle grafische objecten (inclusief tekstlabels) kunnen worden
          vergroot of verkleind. U kunt dit met de muis doen of u kunt
          het gewenste percentage of de afmetingen opgeven. Lijnen kunnen
          al dan niet worden geproportioneerd. Het maken van grafieken,
          schema's, stroomdiagrammen en dergelijke wordt vergemakkelijkt
          met functies voor uitlijnen, kopiëren en vlakverdeling.

          Afbeeldingen kunnen op elke willekeurige plaats in een document
          worden opgenomen, zowel boven of onder de tekst als in tabellen
          of doorlopende kop- of voetteksten. Als een afbeelding in een
          raamwerk wordt geplaatst, kunt u aan dat raamwerk een vaste
          plaats op de pagina of in de tekst toekennen. Raamwerken kunnen
          ook in de marge worden geplaatst.






                                         13

 


          DECwrite/NEDERLANDS voor VMS, Versie 2.0           SPD 25.S7.02



          Kant-en-klare illustraties

          DECwrite bevat een grote verzameling bestanden met kant-en-klare
          illustraties in het bestandstype DDIF of EPSF. De illustraties
          met het bestandstype DDIF kunt u in DECwrite volledig bewerken.

          DECchart

          De DECchart component is een applicatie waarmee u een diagram
          kunt aanmaken op basis van gegevens. DECchart is gebruiksvrien-
          delijk en gemakkelijk te leren. U kunt met DECchart profes-
          sioneel ogende diagrammen maken voor samengestelde documenten.
          U hoeft slechts twee dingen op te geven: de gegevens op basis
          waarvan het diagram moet worden getekend en de diagramstijl. Het
          diagram zelf wordt automatisch samengesteld. DECchart beschikt
          over de volgende functies:

          o  Negen standaard diagramtypen: horizontaal staafdiagram, ver-
             ticaal staafdiagram, lijndiagram, cirkeldiagram, cumulatief
             lijndiagram, spreidingsdiagram, hoog/laag-diagram, histogram
             en combinatiediagram.

          o  In totaal 45 diagramstijlen.

          o  De mogelijkheid om diagramstijlen aan te passen aan indivi-
	     duele wensen.

          o  De mogelijkheid om gegevens over te nemen uit Lotus 1-2-3[R],
             DECalc en DECalc-PLUS, DECgraph, DIF, ASCII-bestanden en 
	     DECdecision-tabellen.

          o  Een gebruiksvriendelijke werkblad-interface om gegevens in te
             voeren of te wijzigen en gegevens te knippen, te kopiëren of
             te plakken.

          o  Automatische trendlijn voor spreidingsdiagrammen.

          o  Grafische overlays: u kunt op elke gewenste positie binnen
             een diagram tekst, lijnen, rechthoeken en pijlpunten aanbren-
             gen om het diagram te verduidelijken en aan te passen aan uw
             situatie.

                                         14

 


          DECwrite/NEDERLANDS voor VMS, Versie 2.0           SPD 25.S7.02



          o  Ondersteuning van kleur: u kunt kleuren toekennen aan assen,
             basislijnen, gegevenswaarden, raamwerken, rasters, legenda's,
             labels, merktekens, opvulling van horizontale en verticale
             staven en overlay-objecten.

          o  Wijziging van diagramkenmerken zoals assen, basislijnen,
             gegevenswaarden, raamwerken, rasters, legenda's, labels,
             merktekens, schaduwen, tussenruimte in staafdiagrammen en
             overlapping in staafdiagrammen.

          o  Wijziging van tekstkenmerken zoals corps, lettertype en
             weergave.

          o  Uitgebreide opslagmogelijkheden: u kunt van een diagram de
             gegevens, de diagramstijl, de overlays, en de kleurenselectie
             in één bestand of in afzonderlijke bestanden bewaren.

          o  Keuze uit verschillende opvulpatronen, lijntypen, typen
             markeringen en andere kenmerken.

          o  De mogelijkheid om persoonlijke instellingen te wijzigen en
             vast te leggen in een gebruikersprofiel.

          o  Verplaatsen en vergroten/verkleinen van overlay-objecten.

          Afbeeldingen en grafische opmaak

          In DECwrite kan een koppeling tot stand worden gebracht met
          zwart-wit afbeeldingen, afbeeldingen in grijstinten of kleuren
	  afbeeldingen. Deze afbeeldingen kunnen zijn gescand met de
          applicatie DECimage Scanning en de MD-300 Scanner. Daarnaast
          kunnen TIFF-afbeeldingen worden geïmporteerd via een extra con-
          versieprogramma. Raadpleeg het System Support Addendum (SSA
          25.S7.02-x) voor nadere informatie over de CDA Converter Library
          for VMS).

          Ook kunnen koppelingen tot stand worden gebracht met afbeeldin-
          gen die zijn gemaakt met DECwindows Paint. Dit type afbeelding
          kan in DECwrite worden geproportioneerd, afgeplakt en geanno-
          teerd.

                                         15

 


          DECwrite/NEDERLANDS voor VMS, Versie 2.0           SPD 25.S7.02



          Bovendien is het mogelijk om via een koppeling Encapsulated
          PostScript-bestanden op te nemen. Als het programma Display
          PostScript is geïnstalleerd op uw systeem, worden deze 
          afbeeldingen op het scherm weergegeven.

          Facultatieve grafische conversieprogramma's zijn beschikbaar in
          de CDA Converter Library for VMS (raadpleeg het System Support
          Addendum (SSA 25.S7.02-x) voor nadere informatie).

          Documentstijlen

          DECwrite kent vijftien standaard stijlbestanden: algemeen, voor-
          beeld, brief, handleiding, memo eenvoudig, memo technisch, Mil
          Spec, nieuwsbrief, prijslijst, verslag, transparant staand,
          transparant liggend, transparant technisch, technisch tijd-
          schrift en telefoonlijst. Deze documentstijlen kunnen ongewij-
          zigd worden overgenomen of op eenvoudige wijze worden aangepast
          aan uw specifieke wensen. Bovendien zijn voor een aantal van
          deze documentstijlen stijlbestanden opgenomen voor het aanmaken
          van documenten in de Boekerij.

          Uitstekende afdrukkwaliteit

          De uitvoer van DECwrite kan worden afgedrukt op Digital
          PostScript-printers, ScriptPrinter (LN03R), DEClaser 3250, 
	  PrintServer 20, PrintServer 40 en PrintServer 40 Plus.

          De uitvoer van DECchart kan ook op bovenstaande PostScript-
          printers worden afgedrukt.

          VEREISTE APPARATUUR

          VAX, MicroVAX, VAXstation, of VAXserver configuratie zoals
          gespecificeerd in het System Support Addendum (SSA 25.S7.02-x).



                                         16

 


          DECwrite/NEDERLANDS voor VMS, Versie 2.0           SPD 25.S7.02



          Beeldapparatuur

          DECwrite draait op alle bovenstaande processors mits voor weer-
          gave gebruik wordt gemaakt van een werkstation, een VT1200*,
          een VT1300*, een VAXELN Window Server for VMS*, of een Intel[TM]
          80286* or 80386* met PC DECwindows.

          *  Geeft aan dat deze apparatuur niet geschikt is ter vervanging
             van een werkstation. Deze apparatuur kent namelijk een aantal
             beperkingen (zoals het feit dat er slechts een beperkt aan-
             tal vensters gelijktijdig kan zijn geopend, en het ontbreken
             van ondersteuning voor de functie `Exporteer naar Boekerij',
             knip- en plakbewerkingen van grote stukken tekst tussen ver-
             schillende applicaties en het programma Display PostScript).

          Raadpleeg het System Support Addendum (SSA 25.S7.02-x) voor
          informatie over ondersteunde apparatuur.

          VEREISTE PROGRAMMATUUR*

          VMS-besturingssysteem (en de benodigde componenten van VMS
          DECwindows)

          *  Raadpleeg het System Support Addendum (SSA 25.S7.02-x) voor 
	     informatie over de benodigde versies van de vereiste/optionele 
	     programmatuur en de beschikbaarheid daarvan.

          BESTELINFORMATIE

          Software-gebruiksrecht: QL-VVF**-**
          Software-media: QA-VVF*A-H5
          Software-documentatie: QA-VVF*A-GZ
          Software-services: QT-VVF**-**

          Opmerking: Software-services zijn alleen beschikbaar in de
          Verenigde Staten voor het produkt DECwrite Amerikaans-Engels.


                                         17

 


          DECwrite/NEDERLANDS voor VMS, Versie 2.0           SPD 25.S7.02



          DECwrite for VMS is beschikbaar in dertien talen:

          ________________________________________________________________
          ______Taal_______________Produktnaam____________________________

                Chinees            DECwrite/Hanyu

                Deens              DECwrite/Dansk

                Duits              DECwrite/Deutsch

                Engels             DECwrite

                Fins               DECwrite/Suomi

                Frans              DECwrite/Français

                Italiaans          DECwrite/Italiano

                Japans             DECwrite/Japanese

                Koreaans           DECwrite/Hangul

                Nederlands         DECwrite/Nederlands

                Noors              DECwrite/Norsk

                Spaans             DECwrite/Español

          ______Zweeds_____________DECwrite/Svenska_______________________

          Opmerking: De Engelstalige versie kan zowel in het Brits-Engels
          als in het Amerikaans-Engels worden geïnstalleerd.

          *  Geeft aan dat deze velden variabel zijn. Zie voor meer infor-
             matie over verkrijgbare gebruiksrechten, services en media de
             desbetreffende prijslijst.


                                         18

 


          DECwrite/NEDERLANDS voor VMS, Versie 2.0           SPD 25.S7.02



          PROGRAMMATUURGEBRUIKSRECHT

          De levering van deze programmatuur geschiedt volgens de
          bepalingen voor het gebruiksrecht zoals vermeld in de Algemene
          Verkoopvoorwaarden van Digital. Neem contact op met de 
	  dichtstbijzijnde Digital-vestiging voor nadere informatie over 
	  het beleid en de voorwaarden van Digital ten aanzien van 
	  gebruiksrechten.

          Ondersteuning License Management Facility

          Dit produkt ondersteunt de VMS License Management Facility.

          Gebruiksrecht-eenheden voor dit produkt worden toegekend aan
          een onbeperkt aantal gebruikers, voor persoonlijk en gezamenlijk
          gebruik. Een gebruiksrecht voor persoonlijk gebruik geeft één
          bepaald persoon het recht dit gelaagde produkt te gebruiken. Bij
          een gebruiksrecht voor gezamenlijk gebruik mogen meer personen
          het gelaagde produkt gebruikten, mits dit slechts één persoon
          tegelijk is.

          Voor nadere informatie over de License Management Facility raad-
          pleegt u de VMS Operating System Software Product Description
          (SPD 25.01.xx) of de handleiding License Management Facility die
          deel uitmaakt van de VMS Operating System documentatie.

          Neem contact op met de dichtstbijzijnde Digital-vestiging voor
          nadere informatie over het beleid en de voorwaarden van Digital
          ten aanzien van gebruiksrechten.

          PROGRAMMATUUR-SERVICES

          Digital biedt een groot aantal service-mogelijkheden. Neem voor
          informatie contact op met de dichtstbijzijnde Digital-vestiging.





                                         19

 


          DECwrite/NEDERLANDS voor VMS, Versie 2.0           SPD 25.S7.02



          PROGRAMMATUURGARANTIE

          Digital biedt garantie voor dit software-produkt bij de aanschaf
          van een gebruiksrecht voor dit produkt conform het Software
          Warranty Addendum van deze SPD.

          Usage Alert (gebruikersalarm), Electronic Thesaurus (thesaurus),
          International Hyphenators (afbreekroutines), en International
          CorrectSpell (spellingcontrole) onder gebruiksrecht van Houghton
          Mifflin Company. Copyright 1985, 1987, 1988, Houghton Mifflin.
          Duits 1985, 1987, Langenscheidt K.G. Frans in samenwerking met
          Librairie Larousse. Italiaans 1988, Nicola Zanichelli. Alle
          rechten voorbehouden. V.S. patentnummers 4.580.241, 4.724.523
          en 4.771.401. Canadees patentnummer 1.203.916. Thesaurus V.S.
          patentnummer 4.724.523. Het Engels is gebaseerd op de American
          Heritage Dictionary. De thesaurus is gebaseerd op Roget's II
          Thesaurus. Reproduktie en afzonderlijk gebruik van in DECwrite
          opgenomen programmatuur en/of algoritmen is niet toegestaan.

          Arts and Letters[R] kant-en-klare illustraties, gebruiksrecht
          verstrekt aan Digital Equipment Corporation, Maynard, 
	  Massachusetts. Copyright(c) Computer Support Corporation 
	  1985-1990. Alle rechten voorbehouden.

          Studio Advertising Art kant-en-klare illustraties, gebruiks-
          recht verstrekt aan Digital Equipment Corporation, Maynard,
          Massachusetts. Copyright(c) Studio Advertising Art 1988. Alle
          rechten voorbehouden.


          [R]   Arts and Letters is een geregistreerd handelsmerk van
                Computer Support Corporation.

          [R]   Lotus en 1-2-3 zijn geregistreerde handelsmerken van Lotus
                Development Corporation.




                                         20

 


          DECwrite/NEDERLANDS voor VMS, Versie 2.0           SPD 25.S7.02




          [R]   PostScript is een geregistreerd handelsmerk van Adobe
                Systems, Inc.

          [R]   Motif is een geregistreerd handelsmerk van Open Software
                Foundation, Inc.

          [R]   Microsoft en MS-DOS zijn geregistreerde handelsmerken van
                Microsoft Corporation.

          [TM]  Intel is een handelsmerk van Intel Corporation.

          [TM]  WordPerfect is een handelsmerk van WordPerfect Corporation.

          [TM]  HPGL is een handelsmerk van Hewlett-Packard Corporation.

          [TM]  Het DIGITAL Logo, CI, CDA, DECwrite, DECview 3D, DECpaint,
                DECpresent, DECalc, DECalc-PLUS, DECgraph, DECimage, 
	        DEClaser, DECchart, DECdecision, DECwindows, DDIF, DX, EVE,
                EDT, GOLD KEY, LiveLink, LVP16, MicroVAX, PrintServer,
                PrintServer 20, PrintServer 40, PrintServer 40 Plus,
                ScriptPrinter, LN03, VMS, VAXstation, VAXserver, VAXELN,
                WPS-PLUS, VT en VAX zijn handelsmerken van Digital
                Equipment Corporation.














                                         21
