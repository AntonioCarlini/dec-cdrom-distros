


             Software
             Product
             Description

          _____________________________________________________________________

          PRODUKTNAMN:  DECdecision/Svenska version 1.1          SPD 25.U7.00



          BESKRIVNING

             DECdecision är ett tillämpningsprogram för beslutsstöd
             som bygger på operativsystemet VMS. Programmet körs på
             arbetsstationer i DECwindows-omgivning.

             DECdecision består av fyra programvaruprodukter:

             o  Access

                Program för databashantering som används för att välja ut en
                begränsad mängd data ur en större datamängd.

             o  Calc

                Kalkylprogram för analys av finansiella data.

             o  Chart

                Program som används för att skapa affärsgrafik.

             o  Builder

                Makroprogram för inspelning och automatisering av
                kommandosekvenser utförda i övriga DECdecision-komponenter.

          DECdecision körs under DECwindows, Digitals variant av X-Window-
          miljön, och erbjuder följaktligen rullgardinsmenyer, dialogrutor,
          fönster, musstöd samt möjlighet att fritt klippa och klistra
          data mellan olika komponenter. Samtliga komponenter har därför
          ett enhetligt användargränssnitt, liksom övriga produkter under
          DECwindows (t ex DECwrite).













                                         DIGITAL                   Augusti 1990

                                                                    AE-PDWLA-TE

          DECdecision/Svenska version 1.1                          SPD 25.U7.00



          Egenskaper

             DECdecision Access (Databashantering)

             Access är DECdecisions komponent för databashantering. Med
             Access kan användaren få tillgång till data lagrade på
             sitt eget system eller ett system på en annan nod i nätet.
             Tack vare det grafiska användargränssnittet underlättas
             databashanteringen, och användaren kan snabbt och enkelt skapa
             egna databaser med hjälp urvalsfrågor.

             Access egenskaper

             o  Funktioner för databearbetning, t ex "Visa färre" för att
                minska den presenterade datamängden, "Visa fler" för att
                åter utöka datamängden, "Visa unik" för att visa endast en
                förekomst av ett värde samt "Sortera", som används för att
                sortera datainnehållet i ett eller flera fält i stigande
                eller fallande ordning.

             o  Redigering av data med bl a enkel inmatning, uppdatering
                och radering av data, klipp och klistra samt möjlighet att
                "ångra" senast inmatade text.

             o  Beräkningsfunktioner för summa, medelvärde,
                maximi- och minimivärde. Resultatet från beräkningarna kan
                redovisas i undergrupper i kalkylbladet. Användaren kan
                även skapa beräknade kolumner, dvs kolumner som bygger på
                en eller flera andra kolumner, eller som bygger på en kolumn
                multiplicerad med ett konstant värde.

             o  Gemensamma mappar för lagring av databaser som flera
                användare ska ha tillgång till, samt privata mappar för
                personliga databaser.

             o  Två typer av dataskydd; "Skyddsnivå", som avgör huruvida
                användaren är behörig att läsa eller ändra tabeller, samt
                "Tillgänglighet", som avgör på vilket sätt användaren har
                tillgång till en tabell (endast läsning eller uppdatering).

             o  Kommandot Rita diagram som gör det möjligt att starta
                DECchart från Access och automatiskt åskådliggöra tabelldata
                i diagramform.

             o  In- och uppspelning av kommandosekvenser.

             o  Funktionen Granska dokument, som används för att i databasen
                lagra och presentera en referens till ett DDIF-dokument,
                t ex ett brev skrivet i DECwrite eller en inläst bild som
                konverterats till DDIF-format.

             o  Funktionen Sammanfoga, som används för att sammanställa
                flera DECdecision-tabeller eller datafiler av andra
                understödda format.

             o  Funktionen Referens, som används för att skapa bestående
                referenser till följande datakällor utanför Access: Rdb/VMS-
                databaser, DATATRIEVE-domäner, RMS-filer och DBMS-databaser
                genom DATATRIEVE, samt IDMS/R[TM]- och DB2-filer från IBM
                [R] via VIDA (RMS-filer, DBMS-databaser och IBM-data kan
                endast läsas).

                                            2

          DECdecision/Svenska version 1.1                          SPD 25.U7.00



             o  Möjlighet att skapa rapporter baserade på data från en eller
                flera datakällor. Användaren kan själv välja vilka kolumner
                som ska ingå i rapporten, huruvida dessa ska vara sorterade
                samt om rad- och sidbrytningar ska läggas in för att göra
                rapporten mer lättläst. Den färdiga rapporten kan sedan
                sparas eller skrivas ut i ASCII-, PostScript [R]- eller
                DDIF-format. Rapporter sparade som DDIF kan hämtas in i
                DECwrite-dokument.

             DECdecision Calc

             Calc är DECdecisions komponent för kalkylering och analys av
             data. I Calc ingår ett grafiskt kalkylbladsgränssnitt, som gör
             det mycket lätt att skapa formler och uttryck, ett makrospråk
             samt matematiska, statistiska och finansiella funktioner.

             Calcs egenskaper

             o  Finansiella funktioner, t ex framtida värde
                (FV), internränta (INTRÄN), avkastningsvärde,
                återbetalningsanalys, ränteberäkning osv.

             o  Matematiska funktioner, t ex absolutbelopp, exponentiering,
                logaritmer (bas 10 och e), kvadratrötter och avrundning.

             o  Statistiska funktioner för beräkning av medelvärde, antal
                förekomster av ett värde, maximi- och minimivärde, varians,
                standardavvikelse och summa.

             o  Trigonometriska funktioner för beräkning av ett tals sinus-,
                cosinus- och tangensvärde, samt transformationer.

             o  Booleska operander, t ex Och, Eller, Inte samt villkorliga
                uttryck.

             o  Definierade konstanter, t ex e (2,71828),
                pi (3,14159), Om (för villkorliga uttryck) och IT (inte
                tillgängligt) för saknade värden.

             o  Funktioner för datum- och klockslagsangivelser, t ex
                kalenderfunktioner, veckor, år, idag och nu.

             o  Diagramfunktion med omedelbar uppdatering av diagrammet.
                När ett värde ändras i en cell i kalkylbladet uppdateras
                diagrammet automatiskt.

             o  Länkning och Konsolidering som gör det möjligt att
                sammanfoga flera olika tabeller och därigenom skapa ett
                huvudkalkylblad.

             o  Möjlighet att dölja eller låsa celler som innehåller känslig
                information.

             o  Makrofunktion med in- och uppspelning av kommandosekvenser.

             o  Villkorstabeller som används för att analysera hur olika
                värden påverkar resultatet av en beräknad formel.

             o  Ett inbyggt procedurorienterat programmeringsspråk för
                avancerade användare som vill skapa komplexa makron.

             

                                            3

 


          DECdecision/Svenska version 1.1                          SPD 25.U7.00



	     DECchart (affärsgrafik)

             DECchart är den DECdecision-komponent som används för att
             skapa diagram baserade på data från Calc, Access eller
             externa källfiler, t ex DECgraph, ASCII och Lotus WK1.
             Chart har en uppsättning fördefinierade diagramtyper som
             användaren kan anpassa genom att lägga in teckenförklaring,
             rutnät, diagramrubriker osv. Totalt finns 45 fördefinierade
             diagramstilar fördelade på följande diagramtyper:
             linjediagram, ytdiagram, stående- och liggande stapeldiagram,
             histogram, cirkeldiagram, punktdiagram, min/max-diagram och
             kombinationsdiagram.

             Charts egenskaper

             o  Grafiska tilläggsobjekt som kan läggas in i ett diagram för
                att framhäva vissa detaljer eller anpassa diagramstilen.

             o  Färgläggning av axlar, baslinje, ram, rutnät,
                teckenförklaring, skalmarkeringar, skalstreck, staplar och
                tilläggsobjekt på bildskärmen.

             o  Lätt att modifiera diagramelement, t ex axlar,
                baslinje, placering av talvärden, ram, rutnät,
                teckenförklaring, skalmarkeringar, skalstreck, skuggningar
                och stapelöverlappningar.

             o  Möjlighet att spara värden, diagramstil, tilläggsobjekt
                och färginställningar i separata filer, eller spara hela
                diagrammet som en diagramfil.

             o  Olika fyllningsmönster, linjemönster, märkestyper och
                färgval att välja bland.

             o  Lättanvänt kalkylblad för grafisk "villkorsanalys", dvs
                en granskning hur en ändring av tabellvärden påverkar
                diagrammets utseende.

             o  Lätt att ändra textinställningar, t ex teckenstorlek,
                teckensnitt, teckengrovlek och lutning.


















                                            4

 


          DECdecision/Svenska version 1.1                          SPD 25.U7.00



             DECdecision Builder (makroverktyg)

             Builder är DECdecisions verktyg för automatisering av
             kommandosekvenser. Builder skapar procedurer genom att spela
             in kommandon, t ex en dataöverföring eller programstart,
             allteftersom användaren utför dessa på skärmen. Med Builder
             kan du spela in, lagra och spela upp kommandon från alla
             integrerade komponenter i DECdecision.

             Builders egenskaper

             o  Automatiskt inspelningsläge där informationsflöde och
                kommandosekvenser registreras automatiskt.

             o  Manuellt inspelningsläge där användaren kan lägga in icke-
                integrerade tillämpningar, verktyg och dataöverföringspilar
                i makroschemat.

             o  Uppspelning av makroschema kan ske interaktivt eller i
                bakgrunden.

             o  Felsökningsläge för identifiering och korrigering av fel i
                makroscheman skapade med Builder.

             o  Möjlighet att lagra och granska en grafisk beskrivning av
                makroschemat.

             o  Verktygslåda där kopplingar till icke-integrerade
                tillämpningar, t ex ELEKTRONISK POST, läggs in. En icke-
                integrerad tillämpning är en tillämpning eller ett
                program som kan startas från DCL-nivå. Icke-integrerade
                tillämpningar kan inte spelas in automatiskt i Builder.

             o  Redigeringsfunktioner, t ex klipp, klistra, duplicera och
                radera.

             o  Möjlighet att lägga in befintliga Calc- och Access-
                makron och makroscheman skapade med Builder i ett annat
                makroschema.

             Egenskaper i DECdecision

             Lättanvänt

             I DECdecisions kontrollpanel finns behändiga startrutiner
             och anpassningsmenyer för varje komponent, där användaren
             kan "skräddarsy" sin arbetsmiljö. I Hjälp-menyn ges en allmän
             översikt av de ingående komponenterna. I varje komponent finns
             dessutom snabbmenyer, som innehåller alla kommandon eller
             funktioner som kan användas i en viss redigeringssituation,
             samt tangentkommandon och manuell kommandoinmatning för
             avancerade användare.




                                            5

 


          DECdecision/Svenska version 1.1                          SPD 25.U7.00



             Hjälp

             Det finns två sätt att ta fram hjälpinformation på bildskärmen.
             Genom att välja alternativet "Översikt" från kontrollpanelen
             tar du fram information om varje DECdecision-komponent. Genom
             att anropa hjälpfunktionen från respektive komponent erhåller
             du detaljerade beskrivningar av varje enskild funktion.

             Import och export

             Med hjälp av DECdecisions import- och export-funktion kan du
             utbyta filer mellan olika tillämpningsformat. I DECdecision
             används konverteringsarkitekturen CDA (Compound Document
             Architecture), som kan hantera flera av marknadens vanligaste
             format. Följande konverterare medföljer DECdecision:

                                        Tabell 1

                                  Importerbara format

             ________________________________________________________________
             Format                  Access  Calc  Chart

             ASCII Tabular             x      x      x

             WK1 (Filer skapade med    x      x      x
             Lotus 1-2-3[TM] V2.0 och
             V2.1)

             CALCGRD (VAX DECalc       x      x      x
             V3.0A, VAX DECalc-PLUS
             V3.0A)

             DIF (Data Interchange     x      x      x
             Format)
             ________________________________________________________________

                                        Tabell 2

                                  Exporterbara format

             ________________________________________________________________
             Format                  Access  Calc

             ASCII Tabular             x      x

             WK1 (Filer skapade med    x      x
             Lotus 1-2-3[TM] V2.0 
             och V2.1)
             ________________________________________________________________

             Fler konverteringsprogram kan erhållas genom CDA Converter
             Library för VMS. Se System Support Addendum (SSA 25.U7.00-A)
             för ytterligare information.




                                            6

 


          DECdecision/Svenska version 1.1                          SPD 25.U7.00



          Förhållandet till DECwrite

             DECwrite är ett redigeringsprogram för sammansatta dokument som
             används i datorer med operativsystemet VMS. Med DECwrite kan
             användaren skapa dokument som innehåller text, grafik, bilder
             och data från andra understödda tillämpningsprogram.

             Med hjälp av DECwrite-funktionen Levande länk (LiveLink) kan
             rapporter skapade med Access eller Calc, samt diagram skapade
             med DECchart hämtas in i ett DECwrite-dokument. Rapportfiler
             sparade som DDIF-filer (Digital Document Interchange Format)
             kan dessutom läsas in direkt i ett DECwrite-dokument.

          Dokumentation

             o  DECdecision Installation Guide and System Management Guide

             o  DECdecision Översikt

             o  DECdecision Calc Användarhandbok

             o  DECdecision Calc Macro Guide

             o  DECdecision Access Användarhandbok

             o  DECchart Användarhandbok

             o  DECdecision Builder Användarhandbok

             o  Converter Reference Guide

          MASKINVARUKRAV

             Konfiguration med VAX, MicroVAX, VAXstation eller VAXserver
             såsom anges i System Support Addendum (SSA 25.U7.00-A)

          PROGRAMVARUKRAV

             För arbetsstationer med DECwindows:

             VMS operativsystem (samt erforderliga komponenter av
             DECwindows)

             För persondatorer med PC DECwindows:

             DECnet PCSA Client for DOS V3.0 - PC DECwindows Display
             Facility V2.0 (SPD 55.07.xx) och VMS Services for PCs V3.0 (SPD
             30.50.xx). För ytterligare information, se Software Product
             Description (SPD 01.25.xx) för DECwindows Interoperability
             Compliance Matrix.

             Se System Support Addendum (SSA 25.U7.00-A) för information om
             programvaruversioner, programvarukrav och tilläggsprogramvara,
             samt för information om erforderliga VMS DECwindows-
             komponenter.

                                            7

 


          DECdecision/Svenska version 1.1                          SPD 25.U7.00



          ORDERINFORMATION

             Programvarulicenser: QL-VW3M*-**

             Programvarumedia: QA-VW3M*-**

             Programvarudokumentation: QA-VW3MA-GZ

             Programvaruservice: QT-VW3M*-**

             Asterisken betecknar varierande enheter. För ytterligare
             information om tillgängliga licenser, media och service, se
             gällande prislista.

          LICENSVILLKOR

             Denna programvara levereras under de leveransvillkor som
             anges i Digitals Allmänna leveransvillkor. För ytterligare
             information om Digitals licensvillkor, kontakta närmaste
             Digitalkontor.

          LICENSE MANAGEMENT FACILITY (LMF)

             Denna programvara understöder VMS License Management Facility.

             Licensenheter för denna produkt köps per användare/verksamhet.

             För ytterligare information om License Management Facility,
             se Software Product Description för operativsystemet VMS (SPD
             25.01.xx) eller handboken för License Management Facility i
             dokumentationsuppsättningen för operativsystemet VMS.

             För ytterligare information om Digitals licensvillkor, kontakta
             närmaste Digitalkontor.

          PROGRAMVARUSERVICE

             Ett flertal servicealternativ finns tillgängliga hos Digital.
             Kontakta Digital för närmare information.

          PROGRAMVARUGARANTI

             Denna programvaruprodukt omfattas av en garanti enligt vad
             som anges i garantibilagan till denna SPD. Garantin lämnas av
             Digital vid köp av en licens för produkten.











                                            8

 


          DECdecision/Svenska version 1.1                          SPD 25.U7.00



          VARUMÄRKEN M M

             IBM [R] är ett varumärke tillhörande International Business
             Machines Corporation.

             PostScript [R] är ett varumärke tillhörande Adobe Systems, Inc.

             HPGL[TM] är ett varumärke tillhörande Hewlett-Packard
             Corporation.

             IDMS[TM] är ett varumärke tillhörande Cullinet Software, Inc.

             Lotus 1-2-3[TM] är ett varumärke tillhörande Lotus Development
             Corporation.

             Digitals logotyp är ett varumärke tillhörande Digital Equipment
             Corporation.

             DATATRIEVE, DBMS, DEC GKS, DECchart, DECdecision, DECprint,
             DECwindows, DDIF, LN03R, LVP16, PrintServer 20, PrintServer 40,
             PrintServer 40 Plus, RMS, Rdb/VMS, VAX, VAXserver, VAXstation,
             VIDA och VMS är varumärken tillhörande Digital Equipment
             Corporation.

































                                            9
