 






          Software
          Product
          Description

          ________________________________________________________________

          PRODUKTNAMN:  DECwrite/Svenska för VMS, Version 1.1 SPD 24.S4.01

          ALLMÄN BESKRIVNING

          DECwrite/Svenska för VMS är ett tillämpningsprogram för hanter-
          ing av sammansatta dokument under operativsystemet VMS. Med
          DECwrite kan användaren skapa och formatera dokument som in-
          nehåller text, grafik, bilder och data från understödda tillämp-
          ningar. Varje delmoment vid framställning av sammansatta
          dokument är automatiserat i DECwrite - från formatering,
          grafikhantering och inskrivning av text, till utskrift.

          Eftersom DECwrite understödjer Digital Corporations Compound
          Document Architecture (CDA) utnyttjas CDAs konverteringsarkitek-
          tur och systemstöd. Systemstödet gör det möjligt att sända
          sammansatta dokument via elektronisk post inom företaget.

          DECwrite körs under VMS DECwindows (medföljer operativsystemet
          VMS) och har ett grafiskt användargränssnitt av typen WYSIWYG
          (What-You-See-Is-What-You-Get).

          Detta användargränssnitt innebär att dokumentet kommer att
          se likadant ut på papper som det gör på bildskärmen. Eftersom
          DECwrite omfattas av DECwindows Style Guide är användargränss-
          nittet likt övriga DECwindows-tillämpningars.

          I DECwrite ingår textbehandling, desktop publishing, grafik,
          databaserad affärsgrafik, bildhantering och levande länkar till
          data från understödda tillämpningar. Med DECwrite som hjälpmedel
          kan användaren skapa avancerade sammansatta dokument och sedan
          vidarebefordra dem till övriga delar av företaget.


                                       DIGITAL                Januari 1991

                                                               AE-PAD7B-TE

 


          DECwrite/Svenska för VMS, Version 1.1               SPD 24.S4.01


          Funktioner

          Samtliga funktioner i DECwrite finns tillgängliga från det
          grafiska användargränssnittet. Funktionerna representeras av
          lätthanterliga menyalternativ och symboler. I den övre delen av
          dokumentfönstret till DECwrite finns en menyrad med rullgardins-
          menyer. Den innehåller följande menyer: Arkiv, Redigera, Sök,
          Text, Element, Mall, Rita, Länka, Anpassa och Hjälp. Med hjälp
          av rullgardinsmenyer, tangentkommandon och dialogrutor når an-
          vändaren alla funktioner som ingår i DECwrite. I menyerna visas
          även tangentmotsvarigheterna till respektive menyalternativ.

          Som tillägg till rullgardinsmenyerna ingår fyra ämnesberoende
          snabbmenyer. Menyerna visas vid pekarens position för att de
          ska vara lätta att nå. I snabbmenyerna finns de vanligaste
          funktionerna för text- och grafikredigering samt de mest använda
          elementmallarna och objekten.

          I DECwrite finns möjlighet att växla mellan olika språk. Använ-
          daren bestämmer språk för användargränssnittet i DECwrite genom
          att välja ett språk i Sessionshanteraren i DECwindows.

          I användargränssnittet ingår även:

          o  vertikal and horisontell rullningslist

          o  linjaler med lägesmarkering och hjälplinjer för att under-
             lätta placering av textblock och objekt

          o  möjlighet att fästa mot linjal

          o  informationsrutor som visar information om aktuellt sidnum-
             mer, första och sista sidan, aktuell mall, kopplingar mellan
             textblock och storlek på objekt

          Hjälp

          DECwrites inbyggda hjälpfunktion ger detaljerad hjälp för de
          flesta enskilda funktioner, vilket påskyndar inlärningen av pro-
          grammet. I hjälpfunktionen ingår även ett demonstrationsdokument
          som ger instruktioner om begrepp och termer i DECwrite.


                                          2

 


          DECwrite/Svenska för VMS, Version 1.1               SPD 24.S4.01

          Textbehandling

          DECwrite har ett komplett textbehandlingsprogram med bl a
          textmarkering, klipp, kopiera, klistra, ångra, återställ och
          markörförflyttning. I DECwrite ingår även en avancerad sök-
          och ersättfunktion, med möjlighet att söka radmatningstecken,
          specialtecken och blanksteg.

          Korrekturfunktionerna överstrykning, ändringsmarkeringar och
          tilläggssidor gör DECwrite mycket lämpat för framställning av
          dokumentation och publikationer.

          I DECwrite ingår även Houghton Mifflins flerspråkiga avstavn-
          ingsrutiner

          Användaren kan skapa egna ordlistor för att lagra termer som
          inte ingår i vanliga lexikon. Ordlistorna kan lagras lokalt
          eller användas av alla användare i en arbetsgrupp. Användaren
          kan även avgöra hur orden ska avstavas genom att lägga in mjuka
          bindestreck.

          I DECwrite kan avstavning för flera olika språk användas i ett
          dokument. AvstavningSrutiner medföljer för följande språk: hol-
          ländska, engelska (amerikansk och brittisk), franska, spanska,
          italienska, tyska, svenska, norska, portugisiska, finska och
          danska.

          Med hjälp av stavningskontrollen i DECwrite kan användaren
          kontrollera och korrigera stavningen av text skriven i olika
          språk. Om ett dokument t ex är skrivet på franska och tyska,
          kontrolleras orden i respektive språk om systemet har komplet-
          terats med ordlistor för dessa båda språk (för mer detaljerad
          information om tilläggsordlistor, se System Support Addendum).

          Dessutom finns för amerikansk engelska möjlighet att kontrollera
          och korrigera ordval samt tillgång till en synonymordlista.

          DECwrite emulerar följande tangentbordsgränssnitt: GULD-
          funktioner i WPS-PLUS, WordPerfect[TM] och Microsoft [R] Word,
          EVE, EDT samt EMACS för tekniska användare och DECwrites eget
          tangentbordsgränssnitt.

                                          3

 


          DECwrite/Svenska för VMS, Version 1.1               SPD 24.S4.01



          LiveLink

          Funktionen LiveLink (levande länk) i DECwrite gör det möjligt
          för användaren att länka data från andra understödda tillämp-
          ningsprogram till sitt dokument. Data som länkas till ett
          DECwrite-dokument blir en del av dokumentet och kan uppdat-
          eras automatiskt vid nästa redigering av dokumentet. Omvänt kan
          användaren avgöra när en uppdatering ska ske. Användaren kan
          när som helst modifiera eller ta bort en länk till en understödd
          tillämpning.

          Användaren kan upprätta en länk till en datakälla var som helst
          på systemet, förutsatt att han/hon har tillräckliga privilegier
          för att använda informationen. Länkning kan ske till filer med
          följande lägestyper: samma filkatalog som dokumentet, privat
          filkatalog, nätverkskatalog och systemkatalog. Filens lägestyp
          avgör var DECwrite ska söka efter länkade data och hur doku-
          mentet ska paketeras för sändning med elektronisk post.

          De tillämpningsprogram som kan länkas till DECwrite är:

          o  DECdecision (se TILLÄGGSPROGRAMVARA i
             System Support Addendum)

          o  DECview3D (se TILLÄGGSPROGRAMVARA i
             System Support Addendum)

          o  DECpaint (ingår i DECwindows)

          o  DECchart (ingår i DECwrite och DECdecision)

          o  DECwrite Ekvationseditor (ingår i DECwrite)

          Länkar till DECdecision

          DECdecision är ett tillämpningsprogram för beslutsstöd som
          körs på VMS-arbetsstationer i VMS DECwindows-miljö. DECdecision
          består av fyra programvarukomponenter:

          o  Access (databashantering)

          o  Calc (finansiella analyser)

                                          4

 


          DECwrite/Svenska för VMS, Version 1.1               SPD 24.S4.01



          o  DECchart (affärsgrafik)

          o  Builder (inspelning och automatisering av uppgifter utförda
             med olika tillämpningsprogram)

          Alla dessa komponenter kan länkas till DECwrite för att sam-
          manställa tabeller, diagram, text och grafik i ett dokument.

          Länkar till data

          Det går också att länka till andra DECwrite-dokument, DDIF-
          bilder och punktuppbyggda bilder eller till data med slutgiltigt
          format, t ex EPS-filer (Encapsulated PostScript [R]).

          Konverteringsprogram

          DECwrite använder konverteringsarkitekturen CDA för att utväxla
          data med andra tillämpningar. Med hjälp av CDA kan flera olika
          format konverteras till DDIF-format, dvs det filformat DECwrite
          använder.

          I DECwrite ingår ett tvåvägs konverteringsprogram för DX-format,
          vilket gör det möjligt att importera och exportera WPS-PLUS-
          dokument till och från DECwrite, och ett envägs textkonverter-
          ingsprogram för att konvertera ASCII-text till DDIF-format.

          DECwrite erbjuder även följande tabellkonverteringsprogram för
          import av data till DECchart: WK1, DIF, CALC$GRD och ASCII.

          Fler konverteringsprogram är tillgängliga genom CDA Converter
          Library för VMS (för ytterligare information, se System Support
          Addendum).

          Exportera till Bibliotek

          I DECwrite finns också möjlighet att exportera dokument till
          Biblioteksformat, för att skapa dokumentation som ska visas på
          skärmen.

                                          5

 


          DECwrite/Svenska för VMS, Version 1.1               SPD 24.S4.01



          Textmallar

          Mallar kan skapas för följande textelement i DECwrite:

          o  Stycken

          o  Rubriker

          o  Listor

          o  Fotnoter

          o  Innehållsförteckningar

          o  Sakregister

          Med hjälp av mallar kan användaren utforma sitt dokument efter
          eget behov. Genom att modifiera mallinställningar för befintliga
          element kan användaren skapa nya mallar för t ex bildtexter och
          underrubriker.

          Användaren kan skapa kopior av de standardmallar som medföljer
          DECwrite, för att sedan modifiera och lagra dessa under ett
          annat namn. Ett annat sätt att skapa egna mallar är att utveckla
          dem från början. Dessa användardefinierade mallar länkas till
          dokument och kan användas i hur många dokument som helst. Även
          dokumentmallar kan delas av flera användare.

          Metoden att tillämpa mallar på elementen i ett dokument innebär
          att man skiljer på innehåll och format. Användaren bestämmer
          dokumentets layout genom att fylla i tomma fält i dialogrutor
          för mallarna. Här gör användaren inställningar för teckengrad,
          teckensnitt, radavstånd, justering och annan textformatering.

          Dokumentets utförande ändras automatiskt då en malls definition
          ändras. Användaren kan när som helst modifiera eller byta ut
          en mall för ett element, t ex ändra alla huvudrubriker till
          underrubriker genom att tillämpa en mall för underrubrik. En
          mall kan bytas ut genomgående i dokumentet, vilket gör DECwrite
          mycket lämpligt för långa dokument.

                                          6

 


          DECwrite/Svenska för VMS, Version 1.1               SPD 24.S4.01



          Om man vill göra enstaka ändringar i dokumentet, t ex framhäva
          ett ord med fetstil, använder man en tangent för fetstil, menyn
          Text eller dialogrutan Textinställningar, där man även gör an-
          dra inställningar för textformatering, t ex väljer teckensnitt,
          teckengrad (teckenstorleken i antal punkter) och teckeninkli-
          nation (upprätt eller lutad stil). Det är således mycket lätt
          att göra både genomgående och enstaka ändringar av element i
          DECwrite.

          Sidlayout och sidnumrering

          DECwrite erbjuder en mängd olika funktioner för text-, sid- och
          dokumentlayout. På samma sätt som textmallar styr utformningen
          av textelement, styr sidmallar utformningen av dokumentsidor.
          Sidmallar kan definieras för såväl enkel- som dubbelsidiga doku-
          ment. Ett obegränsat antal sidmallar kan länkas in i dokumentet,
          vilket innebär att varje sida kan utformas separat. Element som
          förekommer genomgående i dokumentet, t ex löpande sidhuvuden
          och sidfötter, logotyper och layoutlinjer, kan läggas in i en
          sidmall och visas då automatiskt på alla sidor som är baserade
          på sidmallen.

          Användaren kan skapa sidlayouten för ett dokument på två sätt;
          dels genom att göra önskade inställningar i dialogrutor, dels
          genom att formatera sida för sida interaktivt. Textens flöde går
          automatiskt från spalt till spalt, och från sida till sida, om
          inte användaren väljer att skapa ett sk tidningsflöde, med icke
          angränsande textblock i flödet.

          Exempel på DECwrites formateringsegenskaper är:

          o  automatisk sidindelning med automatisk sidnumrering

          o  löpande sidhuvuden och sidfötter för text och grafik

          o  upp till 100 spalter per sida; spalterna kan arrangeras hur
             som helst på sidan, t ex två på den övre delen av sidan och
             tre på den nedre

          o  avstavning baserad på ett inbyggt lexikon eller en algoritm

                                          7

 


          DECwrite/Svenska för VMS, Version 1.1               SPD 24.S4.01



          o  justering (normalspalt, ojämn högerkant, ojämn vänsterkant
             eller centrerad)

          o  vertikal justering

          o  möjlighet att välja minsta antal rader i ett stycke som
             måste finnas i samma textblock, både i början och i slutet av
             stycket

          o  manuell kerning

          o  teckengrader mellan 2-300 punkter i steg om 0,01 punkter

          o  stöd för att installera ytterligare teckensnitt

          o  stöd för teckenuppsättningen ISO-Latin 1

          o  makron för användardefinierade funktioner

          o  hierarkiskt indelade listor och underlistor med automatisk
             numrering (siffror, bokstäver eller symboler) och justerbara
             indrag av listposter

          o  automatisk numrering av avsnitt, kapitel, rubriker, stycken,
             listor, underlistor, fotnoter, och bilagor

          o  automatisk hänvisning

          o  numeriska fotnotsbeteckningar; placeras automatiskt ett
             halvsteg upp

          o  marginalanteckningar

          o  överstrykning, ändringsmarkeringar och tilläggssidor

          o  stavningskontroll, ordval (bara amerikansk engelska) och
             synonymer (bara amerikansk engelska)

          o  innehållsförteckning och sakregister (poster i upp till fyra
             hierarkiska nivåer)

          o  höger-, vänster- och decimaltabuleringar samt centrerade
             tabuleringar

          o  ekvationseditor

                                          8

 


          DECwrite/Svenska för VMS, Version 1.1               SPD 24.S4.01



          o  levande länkar (LiveLinks) till andra understödda tillämp-
             ningar

          o  möjlighet att blanda liggande och stående sidor i ett doku-
             ment

          Länka till dokument

          Denna funktion gör det möjligt för användaren att länka ihop
          flera filer till ett komplett dokument. Kapitel och sidor num-
          reras och en innehållsförteckning eller ett sakregister kan
          skapas för hela dokumentet. Detta innebär att olika använ-
          dare kan arbeta med olika avsnitt av dokumentet, varefter de
          olika avsnitten sammanställs till ett korrekt numrerat dokument.
          DECwrite kan alltså användas i arbetsgrupper.

          Grafikhantering

          I DECwrite ingår ett objektorienterat grafikverktyg med följande
          figurtyper: linje, kvadrat, cirkel, ellips, båge, månghörning
          och öppen månghörning. Objekten kan skuggas och fyllas med
          olika mönster. Ytterlinjerna kan vara heldragna, punktade,
          streckade eller mönstrade. Bredden på linjerna som bygger upp
          ett objekt kan också väljas. Dessutom ingår ett verktyg för
          frihandsteckning.

          Man kan även skapa pilar med fyllda, öppna, dubbla eller en-
          kla pilspetsar. Dessa används t ex för att peka på detaljer
          i skisser och beskrivningar, och läggs lätt in i en bild i
          DECwrite. Text kan läggas bredvid pilarna för att identifiera
          delar av en ritning.

          Användaren kan ändra storleken på alla grafiska objekt, därib-
          land grafiska textrader, genom att ange ett procentuellt värde
          eller de exakta dimensionerna. Objektens inbördes och absoluta
          placering på dokumentsidan kan bestämmas, vilket gör DECwrite
          till ett mycket effektivt verktyg för att skapa diagram, flödes-
          scheman etc.

                                          9

 


          DECwrite/Svenska för VMS, Version 1.1               SPD 24.S4.01



          Grafiska objekt kan placeras var som helst i dokumentet, däri-
          bland ovanpå och under text, samt i sidhuvuden och sidfötter.
          De kan även läggas in i ramar, som antingen förankras vid vissa
          referenspunkter i texten eller fixeras på en speciell sida i
          dokumentet.

          DECchart

          DECchart är en lättanvänd diagramtillämpning för framställning
          av avancerad affärsgrafik. Det färdiga diagrammet hämtar använ-
          daren sedan in i sitt DECwrite-dokument. Det enda som krävs för
          att skapa ett diagram är att användaren anger vilka data som ska
          åskådliggöras och vilken diagramtyp som ska användas. Därefter
          skapas diagrammet automatiskt. I DECchart ingår bl a:

          o  nio fördefinierade diagramtyper: linje-, cirkel-, yt-, punkt-
             och min/max-diagram samt liggande- och stående stapeldiagram,
             histogram och kombinationsdiagram

          o  upp till 45 olika stilvarianter

          o  möjlighet att modifiera fördefinierade diagramstilar för att
             skapa egna diagramstilar

          o  möjlighet att importera data från Lotus 1-2-3 [R], DECalc
             DECalc-PLUS, DECgraph, DIF och ASCII samt tabeller skapade i
             DECdecision

          o  lättanvänt kalkylblad för inmatning, modifiering och bear-
             betning av data (t ex klippa, kopiera och klistra data i
             kalkylbladet)

          o  automatisk generering av trendlinje i punktdiagram

          o  tilläggsobjekt för framhävning och anpassning av diagram:
             text, linjer, rektanglar och pilar

          o  färgsättning av axlar, baslinje, ramar, rasterlinjer, teck-
             enförklaring, skalmarkeringar, skalstreck, stapelmönster och
             tilläggsobjekt

                                         10

 


          DECwrite/Svenska för VMS, Version 1.1               SPD 24.S4.01



          o  möjlighet att ändra inställningar för axlar, baslinje,
             talvärden, ramar, rasterlinjer, teckenförklaring, skal-
             markeringar, skalstreck, skuggningar, ytterlinjer och
             stapelöverlappningar

          o  ändra följande textinställningar: teckengrad, teckensnitt,
             teckengrovlek och teckeninklination

          o  flexibel lagring av diagram; antingen sparas hela diagrammet
             som en enhet eller så sparas värden, diagramstil, tilläggsob-
             jekt och färgval separat

          o  flera olika fyllningsmönster, linjesorter, märkestyper och
             inställningar att välja mellan

          o  anpassning av användarprofilen

          o  möjlighet att ändra storleken på och flytta tilläggsobjekt





















                                         11

 


          DECwrite/Svenska för VMS, Version 1.1               SPD 24.S4.01



          Punktuppbyggda bilder och grafikformat

          DECwrite kan länkas till punktuppbyggda bilder (svart-vita,
          i gråskala eller i färg) inlästa med DECimage Scan Software
          och bildläsaren MD-300 Scanner. DECwrite kan även importera en
          punktuppbyggd bild, image, med formatet TIFF med hjälp av ett
          konverteringsprogram som kan köpas som tillägg till DECwrite
          (för ytterligare information om CDA Converter Library för VMS,
          se System Support Addendum).

          En image skapad med DECwindows Paint kan länkas till DECwrite.
          När en sådan image har hämtats in i DECwrite kan den förses med
          bildtext, dimensioneras eller beskäras.

          Encapsulated PostScript-filer kan också länkas till DECwrite
          och om Display PostScript[TM] finns installerat som del av
          DECwindows, visas denna grafik på skärmen.

          Grafiska konverteringsprogram är tillgängliga från CDA Converter
          Library för VMS (för ytterligare information, se System Support
          Addendum).

          Dokumentmallar

          I DECwrite ingår tretton fördefinierade dokumentmallar: exempel,
          handbok, PM, informationsblad, prislista, rapport, liggande
          och stående overheadbild, teknisk overheadbild, höger- och
          vänsterställt brev, faktura och order. Dokumentmallarna kan
          användas som de är eller anpassas efter användarens önskemål.

          Utskrift

          DECwrite ger utskriftsklara dokument av hög kvalitet för ut-
          skrift på Digitals PostScript-skrivare ScriptPrinter (LN03R),
          PrintServer 20, PrintServer 40 och
          PrintServer 40 Plus.

          DECchart-filer kan också skrivas ut på ovanstående PostScript-
          skrivare.


                                         12

 


          DECwrite/Svenska för VMS, Version 1.1               SPD 24.S4.01


          MASKINVARUKRAV

          Konfiguration med VAX, MicroVAX, VAXstation eller VAXserver
          såsom anges i System Support Addendum.

          Presentationsenheter:

          DECwrite kan köras på vilken som helst av ovan nämnda proces-
          sorer, men kräver som presentationsenhet en arbetsstation, en
          VT1200* eller en Intel [R] 80286* eller 80386* med PC DECwin-
          dows.

          *  Rekommenderas inte som ersättning om man vill ha arbetssta-
             tionsprestanda.

             Se System Support Addendum (SSA 24.S4.01-A) för konfigurering
             av understödd maskinvara.

          PROGRAMVARUKRAV *

          Operativsystemet VMS (samt nödvändiga komponenter av DECwindows)

          *  Se System Support Addendum (SSA 24.S4.01-A) för information
             om programvaruversioner, programvarukrav och tilläggsprogram-
             vara.

          ORDERINFORMATION

          Programvarulicenser: QL-VVFM9-PB
          Programvarumedia: QA-VVFMA-H*
          Programvarudokumentation: QA-VVFMA-GZ
          Programvaruservice: QT-VVFM*-**

          *  Betecknar varierande enheter. För ytterligare information
             om tillgängliga licenser, media och service, se gällande
             prislista.

          LICENSVILLKOR

          Denna programvara levereras under de leveransvillkor som anges i
          Digitals Allmänna leveransvillkor. För ytterligare information
          om Digitals licensvillkor, kontakta närmaste Digitalkontor.


                                         13

 


          DECwrite/Svenska för VMS, Version 1.1               SPD 24.S4.01


          LICENSE MANAGEMENT FACILITY

          Denna programvara understöder VMS License
          Management Facility.

          Licensenheter för denna produkt köps per användare/verksamhet.

          För ytterligare information om License Management Facility,
          se Software Product Description för operativsystemet VMS (SPD
          25.01.xx) eller handboken för License Management Facility i
          dokumentationsuppsättningen för operativsystemet VMS.

          För ytterligare information om Digitals licensvillkor, kontakta
          närmaste Digitalkontor.

          PROGRAMVARUSERVICE

          Ett flertal servicealternativ finns tillgängliga hos Digital.
          Kontakta Digital för närmare information.






















                                         14

 


          DECwrite/Svenska för VMS, Version 1.1               SPD 24.S4.01



          PROGRAMVARUGARANTI

          Denna programvaruprodukt omfattas av en garanti enligt vad
          som anges i garantibilagan till denna SPD. Garantin lämnas av
          Digital vid köp av en licens för produkten.

          *  Usage Alert, Electronic Thesaurus, International Hyphenators
             och International CorrectSpell är framtagna under licens från
             Houghton Mifflin Company. Copyright 1985, 1987, 1988 Houghton
             Mifflin. Tyska: 1985, 1987 Langenscheidt K.G. Franska: i
             samarbete med Librarie Larousse. Italienska: 1988 Nicola
             Zanichelli. Alla rättigheter förbehålles. Patentnummer i USA:
             4,580,241, 4,724,523 och 4,771,401. Patentnummer i Kanada:
             1,203,916. Patentnummer i USA för Thesaurus: 4,724,523.
             Kopiering eller sönderdelning av ingående dataprogram och
             algoritmer är förbjuden.

          [R]   Lotus 1-2-3 är ett registrerat varumärke tillhörande Lotus
                Development Corporation.

          [R]   PostScript är ett registrerat varumärke tillhörande Adobe
                Systems, Inc.

          [R]   Microsoft är ett registrerat varumärke tillhörande Mi-
                crosoft Corporation.

          [R]   MS-DOS är ett registrerat varumärke tillhörande Microsoft
                Corporation.

          [R]   Intel är ett registrerat varumärke tillhörande Intel
                Corporation.

          [TM]  Display PostScript är ett varumärke tillhörande
                Adobe Systems, Inc.





                                         15

 


          DECwrite/Svenska för VMS, Version 1.1               SPD 24.S4.01




          [TM]  WordPerfect är ett varumärke tillhörande
                WordPerfect Corporation.

          [TM]  HPGL är ett varumärke tillhörande Hewlett-Packard Corpora-
                tion.

          [TM]  DIGITAL Logo, CDA, DECwrite, DECchart,
                DECdecision, DECwindows, DDIF, DX, EVE, EDT,
                GOLD KEY, LiveLink, LVP16, MicroVAX, VAX, VMS, VAXstation,
                VAXserver, PrintServer 20, PrintServer 40, PrintServer 40
                Plus, LN03 och WPS-PLUS är varumärken tillhörande Digital
                Equipment Corporation.


























                                         16
