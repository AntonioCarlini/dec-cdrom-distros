 






          Software
          Product
          Description

          ________________________________________________________________

          PRODUKTNAAM:  DECwrite/NEDERLANDS for VMS, Versie 1.1        
	  SPD 25.S7.01

          BESCHRIJVING

          DECwrite/NEDERLANDS for VMS is een applicatie voor de verwerking
          van samengestelde documenten. Samengestelde documenten kunnen
          bestaan uit tekst, diagrammen, afbeeldingen en gegevens uit an-
          dere applicaties. Met DECwrite worden de verschillende stadia
          van documentproduktie geautomatiseerd, van het invoeren en op-
          maken van tekst tot het maken van afbeeldingen en het afdrukken
          van het document.

          DECwrite is gebaseerd op Digital's Compound Document Architecture 
	  (CDA) en ondersteunt de CDA conversie-architectuur. Ondersteuning 
	  op systeemniveau maakt het mogelijk om samengestelde documenten 
	  binnen een netwerkomgeving te versturen.

          DECwrite draait onder DECwindows en maakt gebruik van een grafi-
          sche WYSIWYG (What-You-See-Is-What-You-Get) interface. Dankzij
          deze interface is de opmaak van het document op het scherm ge-
          lijk aan de opmaak van het document wanneer het wordt afgedrukt.
          DECwrite is ontworpen volgens de richtlijnen van de DECwin-
          dows Style Guide en vertoont een sterke overeenkomst met andere
          DECwindows applicaties.

          DECwrite combineert tekstverwerking en -opmaak, diagrammen,
          het maken van afbeeldingen, de integratie van afbeeldingen
          en het tot stand brengen van directe koppelingen met andere
          applicaties.


                                       DIGITAL                Januari 1991

                                                               AE-PAE0B-TE

 


          DECwrite/NEDERLANDS for VMS, Versie 1.1             SPD 25.S7.01


          Functionaliteit

          Gebruikers-interface

          De functies van DECwrite zijn beschikbaar via een grafische
          gebruikers-interface en worden weergegeven in de vorm van duide-
          lijke menu-opties en pictogrammen. Het DECwrite documentvenster
          bevat een menubalk met de belangrijkste optiemenu's (Bestand,
          Bewerk, Zoek, Type, Elementen, Stijl, Teken, Koppel, Instel-
          lingen en Help). Via de rolmenu's, toetsequivalenten en kaders
          hebt u toegang tot alle functies van het programma. De menu's
          bevatten naast optie-
          namen ook de toetsequivalenten die u kunt gebruiken om opties te
          kiezen.

          Naast de rolmenu's kunt u in DECwrite gebruik maken van vier
          context-afhankelijke MK2-menu's. Deze menu's verschijnen wanneer
          u op MK2 drukt, vlak bij de aanwijzer. In de MK2-menu's vindt
          u de meest gebruikte opties voor het bewerken van tekst en
          afbeeldingen, evenals de opties voor de meest gangbare stijlen
          en elementobjecten.

          In DECwrite is het mogelijk om uit meerdere talen te kiezen om
          met het systeem te werken. U bepaalt de taal van de DECwrite
          gebruikers-interface aan de hand van de taalinstelling in
          DECwindows Session
          Manager.

          De gebruikers-interface heeft de volgende kenmerken:

          o  Een verticale en horizontale scroll-balk

          o  Een regelindeling met informatie over de positie van objecten

          o  De mogelijkheid om een stramien te gebruiken voor tekstblok-
             ken en objecten

          o  De mogelijkheid om objecten langs de lijnen van het stramien
             te plaatsen

          o  Kaders met informatie over bijvoorbeeld het nummer van de
             huidige pagina, de eerste en laatste pagina, de huidige
             stijl, tekstblokverbindingen en het formaat van grafische
             objecten

                                          2

 


          DECwrite/NEDERLANDS for VMS, Versie 1.1             SPD 25.S7.01



          Help

          DECwrite geeft over een groot aantal functies context-
          afhankelijke helptekst. Deze online help geeft uitgebreide
          informatie over het gebruik van DECwrite en helpt u een er-
          varen gebruiker te worden. Daarnaast geeft de helpfunctie toe-
          gang tot een online demo-document waarin wordt ingegaan op de
          basisfuncties van de applicatie.































                                          3

 


          DECwrite/NEDERLANDS for VMS, Versie 1.1             SPD 25.S7.01



          Tekstverwerking

          DECwrite omvat een volledige tekstverwerker met functies zoals
          tekst selecteren, knippen, kopiëren, plakken, herstellen, bewer-
          kingen ongedaan maken of opnieuw uitvoeren. DECwrite beschikt
          over een uitgebreide zoek-en-vervangfunctie. U hebt daarbij de
          mogelijkheid om te zoeken naar teruglopen, speciale tekens en
          witruimte.

          Geavanceerde functies zoals doorhalingen, wijzigingsstrepen en 
	  wijzigingspagina's maken DECwrite bij uitstekgeschikt voor 
	  tekstschrijvers en -redacteuren.

          DECwrite is voorzien van een Nederlands spelling-lexicon en 
	  afbreekroutines die zijn samengesteld door Houghton Mifflin.

          In DECwrite kunt u een lijst aanleggen van woorden die niet in
          het standaardlexicon voorkomen. Deze lijsten kunnen bestemd zijn 
	  voor persoonlijk of gemeenschappelijk gebruik. De wijze van 
	  woordafbreking kunt u bepalen door het aanbrengen van afbreektekens.

          DECwrite ondersteunt afbreekroutines in verschillende talen. U
          kunt bijvoorbeeld binnen één document Frans en Duits gebruiken.
          Afbreekroutines worden ondersteund in de volgende talen: Deens, 
	  Duits, Engels (Brits en Amerikaans), Fins, Frans, Italiaans, 
	  Nederlands, Noors, Portugees, Spaans en Zweeds.

          Binnen DECwrite kan in meerdere talen spellingcontrole worden 
	  toegepast. Wanneer bijvoorbeeld in één document Duits en Frans is 
	  gebruikt, wordt ook de spelling in beide talen gecontroleerd, mits 
	  de Franse en Duitse lexicons zijn geïnstalleerd. Lexicons in andere 
	  talen zijn als optie beschikbaar: raadpleeg het System Support 
	  Addendum (SSA 25.S7.01-A).



                                          4

 


          DECwrite/NEDERLANDS for VMS, Versie 1.1             SPD 25.S7.01



          Als het Amerikaans-Engelse lexicon is geïnstalleerd en u
          Amerikaans-Engels als taal hebt ingesteld, kunt u tevens het
          woordgebruik controleren en hebt u de beschikking over een
          online thesaurus *.

          In DECwrite kunt u verschillende editors emuleren: WPS-PLUS
          (met gebruik van de GOUD-toets), WordPerfect[TM] en Microsoft[R]
          Word; EVE, EDT en EMACS (voor technische gebruikers). Daarnaast
          is er een specifieke DECwrite toetsenbord-interface.

          Directe koppelingen

          DECwrite kent een functie voor directe koppelingen waarmee
          u gegevens uit andere applicaties kunt koppelen met DECwrite
          documenten.

          De gekoppelde gegevens worden opgenomen in het DECwrite document
          en kunnen automatisch worden bijgewerkt wanneer het document
          opnieuw wordt opgeroepen.

          De bijgewerkte gegevens kunnen al dan niet in het DECwrite
          document worden opgenomen.

          Koppelingen met applicaties kunnen te allen tijde worden gewij-
          zigd of gewist.

          DECwrite kan een koppeling tot stand brengen met gegevens op een
          willekeurig systeem binnen het netwerk, mits de gebruiker be-
          schikt over de vereiste privileges om die gegevens te benaderen.
          Koppe-
          lingen kunnen tot stand worden gebracht met diverse typen be-
          standslocaties: een document, een persoonlijke bibliotheek,
          een netwerkbibliotheek of een systeembibliotheek. Met het type
          bestandslocatie geeft u aan waar moet worden gezocht naar de ge-
          koppelde gegevens en hoe het samengestelde document gereed moet
          worden gemaakt voor verzending.



                                          5

 


          DECwrite/NEDERLANDS for VMS, Versie 1.1             SPD 25.S7.01



          Met de volgende applicaties kunnen directe kop-
          pelingen tot stand worden gebracht:

          o  DECdecision (raadpleeg de paragraaf `Optionele programmatuur'
             van het System Support Addendum)

          o  DECview3D (raadpleeg de paragraaf `Optionele programmatuur'
             van het System Support Addendum)

          o  Paint (maakt deel uit van DECwindows)

          o  DECchart (maakt deel uit van DECwrite en DECdecision)

          o  DECwrite wiskundige editor (maakt deel uit van DECwrite)

          Koppelingen met DECdecision

          DECdecision, een VMS DECwindows applicatie, bestaat uit vier
          componenten:

          o  Access, voor het genereren van overzichten uit gegevensbe-
             standen

          o  Calc, voor het analyseren van financiële en zake-
             lijke gegevens

          o  Chart, voor het maken van diagrammen

          o  Builder, voor het automatiseren van routinematige handelingen
             in één of meer andere componenten

          Met al deze componenten kan DECwrite een directe koppeling tot
          stand brengen voor het samenvoegen van tabellen, diagrammen,
          tekst en afbeeldingen in één document.

          Koppelingen met gegevens

          Tevens is het mogelijk koppelingen tot stand te brengen met
          andere DECwrite documenten, DDIF-afbeeldingen, of met gege-
          vens in niet-bewerkbare vorm, zoals Encapsulated PostScript[R]
          bestanden.

                                          6

 


          DECwrite/NEDERLANDS for VMS, Versie 1.1             SPD 25.S7.01



          Conversieprogramma's

          DECwrite maakt gebruik van de CDA conversie-architectuur voor
          uitwisseling van gegevens met andere applicaties. Middels deze
          architectuur kunnen gegevens in een ander intern bestandstype
          worden geconverteerd naar Digital's Document Interchange Format
          (DDIF). DDIF is het interne bestandstype van DECwrite bestanden.

          De conversieprogramma's die met DECwrite worden meegeleverd,
          bevatten een DX-conversieprogramma waarmee WPS-PLUS documenten
          van en naar DDIF kunnen worden geconverteerd, en een impor-
          teerfunctie waarmee ASCII-tekst kan worden geconverteerd naar
          DDIF.

          DECwrite bevat ook conversieprogramma's voor WK1, DIF, CALC$GRD
          en ASCII Tabular, zodat deze typen gegevens in DECchart kunnen
          worden geïmporteerd.

          Daarnaast zijn er conversieprogramma's beschikbaar via de CDA
          Converter Library for VMS. Raadpleeg het System Support Addendum
          (SSA 25.S7.01-A) voor nadere informatie.

          Documenten exporteren naar Bookreader

          Het is mogelijk DECwrite documenten te exporteren naar het
          bestandstype van de Bookreader (Boekerij), zodat u online boeken
          kunt aanmaken.

          Stijlen

          Met DECwrite kunt u stijlen ontwerpen voor de volgende tekstele-
          menten:

          o  Alinea's

          o  Titels

          o  Lijsten

          o  Voetnoten


                                          7

 


          DECwrite/NEDERLANDS for VMS, Versie 1.1             SPD 25.S7.01


          o  Inhoudsopgaven

          o  Indexen

          Met het gebruik van stijlen hebt u de opmaak van uw documenten
          volledig in eigen hand. Het is mogelijk andere stijlen aan te
          maken-bijvoorbeeld samenvattingen of subkopjes-door de stijlken-
          merken van
          tekstelementen te wijzigen.

          De standaardstijlen die met DECwrite worden meegeleverd, kunnen 
	  worden gekopieerd en vervolgens gewijzigd. U kunt ook geheel nieuwe 
	  stijlen ontwerpen. Deze persoonlijke stijlen zijn gekoppeld aan 
	  documenten en kunnen in een willekeurig ander document worden 
	  gebruikt. Persoonlijke stijlbestanden kunnen ook gemeenschappelijk 
	  worden gebruikt.

          Door de toepassing van stijlen op elementen blijft de inhoud van
          het document gescheiden van de opmaak. U kunt de opmaak van het
          document volledig zelf bepalen. Met behulp van kaders voor de
          desbetreffende stijlen kunt u corps, lettertype, uitvulling en
          andere tekststijlkenmerken van elementen wijzigen.

          De opmaak van het document verandert automatisch wanneer u de
          definitie van een stijl wijzigt. Ook kunt u een nieuwe stijl
          toekennen aan een element. Zo kunt u bijvoorbeeld het niveau
          van een kopje heel eenvoudig wijzigen door een andere stijl toe
          te kennen. Doordat stijlen blijvend kunnen worden gewijzigd,
          is DECwrite bij uitstek geschikt voor het maken van omvangrijke
          documenten.

          Wanneer u kleine wijzigingen wilt aanbrengen binnen de tekst,
          zoals een woord vet maken, kunt u de functietoets F6, het menu
          `Type' of het kader `Tekstkenmerken' gebruiken. Dit kader bevat
          een groot aantal weergavekenmerken zoals lettertype, corps,
          onderstreping enzovoort. Op deze manier is het mogelijk snel een
          eenmalige wijziging in de tekst aan te brengen.

          

                                          8

 


          DECwrite/NEDERLANDS for VMS, Versie 1.1             SPD 25.S7.01


	  Pagina-opmaak en paginering

          DECwrite kent een groot aantal opmaakfuncties voor tekst (zie
          boven), pagina's en documenten. Pagina's worden opgemaakt met 
	  paginastijlen, die kunnen worden gedefinieerd voor enkelzijdige of 
	  dubbelzijdige pagina's. Per document kan een willekeurig aantal 
	  paginastijlen worden gecombineerd, zodat u beschikt over optimale 
	  flexibiliteit. Tekstelementen die binnen een document worden 
	  herhaald, zoals doorlopende kop- en voetteksten, logo's, pagina- 
	  en kolomindelingen, kunnen worden opgeslagen als onderdeel van de 
	  paginastijl en worden dan automatisch op elke pagina opgenomen.

          U kunt de pagina-indelingen van een document aanmaken via een
          kader. Ook kunt u interactief pagina-indelingen aanmaken voor
          bepaalde pagina's. DECwrite laat de tekst automatisch doorlopen
          naar de volgende kolom of de volgende pagina. Voor documenten
          zoals een nieuwsbrief kunt u tekstblokken ook op een andere
          manier met elkaar verbinden.

          DECwrite biedt de volgende opmaakmogelijkheden:

          o  Automatische paginering met automatische paginanummering.

          o  Doorlopende kop- en voetteksten die behalve tekst ook afbeel-
             dingen kunnen bevatten.

          o  Maximaal honderd kolommen per pagina. Het is mogelijk om het
             aantal kolommen per pagina te va-
             riëren: u kunt bijvoorbeeld boven aan de pagina drie kolommen
             en onder aan de pagina twee kolommen gebruiken.

          o  Woordafbreking volgens woordenlijst of algoritme.

          o  Uitlijnen (uitvullen, onregelmatige rechterkantlijn, onregel-
             matige linkerkantlijn, gecentreerd).

          o  Verticale uitvulling.

          o  Voorkomen van hoerejongen en `weeskinderen'.

          o  Niet-automatische spatiëring.

          o  Instelbaar corps (van 2 tot 300 punten instelbaar in stappen
             van 0,01 punt).

                                          9

 


          DECwrite/NEDERLANDS for VMS, Versie 1.1             SPD 25.S7.01



          o  Ondersteuning van de installatie van extra lettertypen.

          o  Ondersteuning van de ISO-Latin-1 tekenset.

          o  Macro's.

          o  Hiërarchische lijsten en sublijsten met automa-
             tische nummering (numeriek, alfabetisch of met andere te-
             kens), waarbij de inspringing kan worden aangepast.

          o  Automatische nummering van paragrafen, hoofdstukken, kopjes,
             alinea's, lijsten, sublijsten, voetnoten en bijlagen.

          o  Automatische verwijzingen.

          o  Numerieke verwijzingen voor voetnoten. Voetnootverwijzingen
             worden automatisch in superieure tekens weergegeven.

          o  Tekstblokken in de marge.

          o  Doorhalingen, wijzigingsstrepen en wijzigingspa-
             gina's.

          o  Spellingcontrole, gebruikersalarm en thesaurus (de laatste
             twee functies zijn alleen beschikbaar bij het Amerikaans-
             Engels lexicon en wanneer u Amerikaans-Engels als taal hebt
             ingesteld).

          o  Automatische inhoudsopgave en indexen (maximaal vier ni-
             veaus).

          o  Rechts- en linkslijnende tabs, gecentreerde tabs en decimale
             tabs.

          o  Wiskundige editor.

          o  Directe koppelingen met andere applicaties.

          o  De mogelijkheid om zowel staande als liggende pagina's op te
             nemen in één document.


                                         10

 


          DECwrite/NEDERLANDS for VMS, Versie 1.1             SPD 25.S7.01


          Koppel met document

          Met de functie `Koppel met document' kunt u een aantal bestanden
          samenvoegen tot één groot document. De hoofdstukken en pagina's
          worden correct genummerd en u kunt automatisch een inhoudsopgave
          en index genereren voor het gehele document. Aangezien het hier-
          door mogelijk is de verschillende onderdelen van een document
          apart aan te maken en op eenvoudige wijze samen te voegen tot
          een doorgenummerd document, kan DECwrite uitstekend binnen een
          team worden gebruikt.

          Grafische editor

          DECwrite bevat een object-georiënteerde grafische editor met de
          volgende objecten: lijn, vierkant, rechthoek, cirkel, ellips,
          boog, veelhoek en open veelhoek. Objecten kunnen worden opgevuld
          met een patroon en worden voorzien van een schaduwrand. De om-
          trek van een object kan een doorgetrokken lijn, een streeplijn,
          een stippellijn of een lijn met een patroon zijn. Daarnaast hebt
          u de mogelijkheid om `vrije-vormtekeningen' te maken.

          U kunt tekeningen en afbeeldingen op eenvoudige wijze voorzien van 
	  pijlen met dichte, open, dubbele of enkele punten. Ter 
	  verduidelijking van een tekening of afbeelding kunt u de pijlen 
	  aanvullen met tekstlabels.

          Alle grafische objecten (inclusief tekstlabels) kunnen wor-
          den vergroot en verkleind. U kunt dit met de muis doen of
          door het gewenste percentage of formaat op te geven. Het ma-
          ken van grafieken, schema's, stroomdiagrammen en dergelijke
          wordt vergemakkelijkt met functies voor uitlijnen, kopiëren en
          vlakverdeling.

          Afbeeldingen kunnen op elke willekeurige plaats in het document
          worden opgenomen, zowel boven of onder de tekst als in doorlo-
          pende kop- en voetteksten. Als een afbeelding in een raamwerk
          wordt geplaatst, kunt u aan dat raamwerk een vaste positie in de
          tekst of op de pagina toekennen. Afbeeldingen kunnen ook in de
          marge worden geplaatst.

          
                                         11

 


          DECwrite/NEDERLANDS for VMS, Versie 1.1             SPD 25.S7.01


	  DECchart

          De DECchart component is een applicatie waarmee u een diagram
          kunt maken op basis van gegevens. DECchart is gebruiksvriende-
          lijk en gemakkelijk te leren. U kunt met DECchart professioneel
          ogende diagrammen maken voor samengestelde documenten. U hoeft
          niet meer dan twee dingen op te geven: de gegevens op basis
          waarvan het diagram moet worden getekend en de diagramstijl. Het
          diagram zelf wordt automatisch samengesteld. DECchart heeft de
          volgende functies:

          o  Negen standaard diagramtypen: horizontaal staafdiagram, ver-
             ticaal staafdiagram, lijndiagram, cirkeldiagram, cumulatief
             diagram, spreidingsdiagram, hoog/laag-diagram, histogram en
             combinatiediagram.

          o  In totaal 45 diagramstijlen.

          o  De mogelijkheid om diagramstijlen aan te passen aan individu-
             ele wensen.

          o  De mogelijkheid gegevens over te nemen uit Lotus 1-2-3[R],
             DECalc en DECalc-PLUS, DECgraph, DIF-bestanden, ASCII-
             bestanden en DECdecision tabellen.

          o  Een gebruiksvriendelijke werkblad-interface om ge-
             gevens in te voeren of te wijzigen en gegevens te knippen, te
             kopiëren of te plakken.

          o  Automatische trendlijn voor spreidingsdiagrammen.

          o  Grafische overlays: u kunt op elke gewenste positie binnen
             een diagram tekst, lijnen, rechthoeken en pijlen aanbrengen
             om het diagram te verduidelijken.

          o  Ondersteuning van kleur: u kunt kleuren toekennen aan as-
             sen, basislijnen, raamwerken, rasters, legenda's, labels,
             merktekens, opvulling van horizontale en verticale staven en
             overlay-objecten.

          o  Aanpassing van diagramkenmerken zoals assen, basislijnen,
             gegevenswaarden, raamwerken, rasters, legenda's, labels,
             merktekens, schaduwen, tussenruimte in staafdiagrammen en
             overlapping in staafdiagrammen.

                                         12

 


          DECwrite/NEDERLANDS for VMS, Versie 1.1             SPD 25.S7.01



          o  Wijziging van tekstkenmerken zoals corps, lettertype en
             weergave (bijvoorbeeld normaal/vet en romein/cursief)

          o  Uitgebreide opslagmogelijkheden. U kunt van een diagram de
             gegevens, de diagramstijl, de overlays en de kleurselectie in
             één bestand of in afzonder-
             lijke bestanden bewaren.

          o  Keuze uit verschillende opvulpatronen, lijntypen, typen
             markering en andere kenmerken.

          o  De mogelijkheid om persoonlijke instellingen te
             wijzigen en vast te leggen in een gebruikersprofiel.

          o  Verplaatsen en vergroten/verkleinen van overlay-objecten.

          Afbeeldingen en grafische opmaak

          In DECwrite kan een koppeling tot stand worden gebracht met
          zwart-wit afbeeldingen, afbeeldingen in
          grijstinten of kleurenafbeeldingen. Deze afbeel-
          dingen kunnen zijn gescand met de applicatie VAX-
          image Scanning for VMS V1.0 en de MD-300 scanner. Daarnaast
          kunnen TIFF-afbeeldingen worden geïmporteerd via een als optie
          verkrijgbaar conversieprogramma. Raadpleeg het System Support
          Addendum (SSA 25.S7.01-A) voor nadere informatie over de CDA
          Converter Library for VMS).

          Ook kunnen koppelingen tot stand worden gebracht met afbeeldin-
          gen die zijn gemaakt met DECwindows Paint. Dit type afbeeldingen
          kan binnen DECwrite worden vergroot of verkleind, afgeplakt en
          geannoteerd.

          Bovendien is het mogelijk om via een koppeling Encapsulated
          PostScript[R] bestanden op te nemen. Als het programma Display
          PostScript[TM] op uw systeem is geïnstalleerd, worden deze
          afbeeldingen op het scherm weergegeven.

          Facultatieve grafische conversieprogramma's zijn be-
          schikbaar in de CDA Converter Library for VMS (raadpleeg het
          System Support Addendum voor nadere informatie).

                                         13

 


          DECwrite/NEDERLANDS for VMS, Versie 1.1             SPD 25.S7.01



          Documentstijlen

          DECwrite kent dertien standaard documentstijlen - voorbeeld,
          brief, handleiding, memo, Mil Spec, nieuwsbrief, prijslijst,
          verslag, transparant technisch, transparant liggend, transparant
          staand, technisch artikel en telefoonlijst. Deze stijlen kunnen
          ongewijzigd worden overgenomen of op eenvoudige wijze worden
          aangepast aan uw specifieke wensen.

          Uitstekende afdrukkwaliteit

          De uitvoer van DECwrite en DECchart kan worden afgedrukt op
          Digital's PostScript[R] printers (ScriptPrinter (LN03R), Print-
          Server 20, PrintServer 40 en PrintServer 40 Plus).

          VEREISTE APPARATUUR

          VAX, MicroVAX, VAXstation of VAXserver configuratie zoals gespe-
          cificeerd in het System Support Addendum.

          Beeldapparatuur:

          DECwrite draait op alle bovenstaande processors, mits voor
          weergave gebruik wordt gemaakt van een werkstation, een VT1200*
          of een Intel[R] 80286* of 80386* met PC DECwindows.

          *  Geeft aan dat deze apparatuur niet geschikt is voor vervan-
             ging van een werkstation.

             Raadpleeg het System Support Addendum (SSA 25.S7.01-A) voor
             informatie over ondersteunde apparatuur.

          VEREISTE PROGRAMMATUUR *

          VMS (en de benodigde componenten van VMS DECwindows)

          *  Raadpleeg het System Support Addendum (SSA 25.S7.01-A)
             voor informatie over de benodigde versies van de ver-
             eiste/optionele programmatuur en over de beschikbaarheid
             daarvan.


                                         14

 


          DECwrite/NEDERLANDS for VMS, Versie 1.1             SPD 25.S7.01


          BESTELINFORMATIE

          Software-gebruiksrecht: QL-VVFH9-PB
          Software-media: QA-VVFHA-H*
          Documentatie: QA-VVFHA-GZ
          Software-services: QT-VVFH*-**

          *  Geeft aan dat deze velden variabel zijn. Zie voor meer infor-
             matie over verkrijgbare gebruiksrechten, services en media
             het desbetreffende prijzenboek.

          PROGRAMMATUURGEBRUIKSRECHT

          De levering van deze programmatuur geschiedt volgens de be-
          palingen voor het gebruiksrecht zoals vermeld in de Algemene
          Verkoopvoorwaarden van Digital. Neem contact op met de dichtst-
          bijzijnde Digital-vestiging voor meer informatie over het beleid
          en de voorwaarden van Digital ten aanzien van ge-
          bruiksrechten.

          ONDERSTEUNING LICENSE MANAGEMENT FACILITY

          Dit produkt ondersteunt de VMS License Management Facility.

          Gebruiksrecht-eenheden voor dit produkt worden toe-
          gekend op gebruiker/activiteitbasis.

          Raadpleeg voor meer informatie de VMS Operating System Software
          Product Description (SPD 25.01.xx) of de License Management
          Facility handleiding die deel uitmaakt van de VMS documentatie.

          Neem contact op met de dichtstbijzijnde Digital-vestiging voor
          meer informatie over het beleid en de voorwaarden van Digital
          ten aanzien van gebruiksrechten.

          PROGRAMMATUUR-SERVICE

          Digital biedt een groot aantal service-mogelijkheden. Neem voor
          informatie contact op met de dichtstbijzijnde Digital-vestiging.


                                         15

 


          DECwrite/NEDERLANDS for VMS, Versie 1.1             SPD 25.S7.01


          PROGRAMMATUURGARANTIE

          Digital biedt garantie voor dit software-produkt bij de aanschaf
          van een gebruiksrecht voor dit produkt conform het Software
          Warranty Addendum van deze SPD.

          *  Usage Alert (gebruikersalarm), Electronic Thesaurus (thesau-
             rus), International Hyphenators (afbreekroutines) en Inter-
             national CorrectSpell (spellingcontrole) onder gebruiksrecht
             van Houghton Mifflin Company. Copyright © 1985, 1987, 1988,
             Houghton Mifflin. Duits© 1985, 1987, Langenscheidt K.G. Frans
             in samenwerking met Librairie Larousse. Italiaans© 1988,
             Nicola Zanichelli. Alle rechten voorbehouden. V.S. patentnum-
             mers 4.580.241, 4.724.523 en 4.771.401. Canadees patentnummer
             1.203.916. Het Engels is gebaseerd op de American Heritage
             Dictionary. De thesaurus is gebaseerd op Roget's II The-
             saurus. Reproduktie en afzonderlijk gebruik van in DECwrite
             opgenomen programmatuur en/of algoritmen is niet toegestaan.

          [R]  Intel is een geregistreerd handelsmerk van Intel Corpora-
               tion.

          [R]  Lotus 1-2-3 is een geregistreerd handelsmerk van Lotus
               Development Corporation.

          [R]  PostScript is een geregistreerd handelsmerk van Adobe
               Systems, Inc.

          [R]  Microsoft is een geregistreerd handelsmerk van Microsoft
               Corporation.

          [R]  MS-DOS is een geregistreerd handelsmerk van Microsoft
               Corporation.

          [TM] Display PostScript is een handelsmerk van Adobe Systems,
               Inc.

          [TM] WordPerfect is een handelsmerk van WordPerfect Corporation.



                                         16

 


          DECwrite/NEDERLANDS for VMS, Versie 1.1             SPD 25.S7.01




          [TM] HPGL is een handelsmerk van Hewlett-Packard Corporation.

          [TM] Het Digital logo, CDA, DECwrite, DECchart, DECdecision,
               DECwindows, DDIF, DX, EVE, EDT, LiveLink, LVP16, Micro-
               VAX, VAX, VMS, VAXstation, VAXserver, PrintServer 20,
               PrintServer 40, PrintServer 40 Plus, LN03 en WPS-PLUS zijn
               handelsmerken van Digital Equipment Corporation.































                                         17
