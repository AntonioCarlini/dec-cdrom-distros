 






          Ohjelmistotuotekuvaus

          ________________________________________________________________

          TUOTTEEN NIMI:  DECwrite/Suomi for VMS, versio 1.1  
	  SPD 25.S6.01

          KUVAUS

          DECwrite for VMS on yhtenäisasiakirjojen käsittelyyn tarkoitettu
          sovellus, jolla VMS-käyttäjät voivat luoda ja muotoilla tekstiä,
          grafiikkaa, kuvia ja muita sovelluksen tukemia tietomuotoja
          sisältäviä asiakirjoja. DECwrite automatisoi asiakirjan teon
          vaiheita tekstin syötöstä, muotoilusta ja grafiikan laadinnasta
          tulostukseen saakka.

          DECwrite on yhdenmukainen Digitalin yhtenäisasiakirja-
          arkkitehtuurin CDA:n kanssa, joten se pystyy käyttämään hyväksi
          CDA:n muunnosrakennetta ja järjestelmätason tukea. Järjestelmä-
          tason tukeen kuuluu mahdollisuus lähettää yhtenäisasiakirjoja
          sähköpostissa.

          DECwrite toimii VMS DECwindowsin yhteydessä (DECwindows toi-
          mitetaan osana VMS-käyttöjärjestelmää) ja siinä on käytetty
          graafista näköisliityntää: asiakirja on näytössä samannäköinen
          kuin tulostettuna.

          DECwrite-ohjelmisto vastaa ulkoasultaan ja käytöltään muita
          DECwindows-sovelluksia.

          DECwrite-ohjelmistoon on yhdistetty tekstinkäsittely, julkaisu-
          ohjelma, grafiikan laadinta, valmiisiin tietoihin pohjautuvien
          kaavioiden laadinta, kuvien liittämismahdollisuus sekä yhteyk-
          sien ylläpito ohjelman tukemiin sovellustietoihin. DECwrite-
          ohjelmiston käyttäjä voi luoda monimutkaisia yhtenäisasiakir-
          joja, joiden jakelu yrityksessä voidaan hoitaa tietokoneitse.


                                       DIGITAL               Helmikuu 1991

                                                               AE-PADPB-TE

 


          DECwrite/Suomi for VMS, versio 1.1                  SPD 25.S6.01


          Ominaisuudet

          Käyttöliittymä

          DECwriten toiminnot ovat käytettävissä graafisen käyttöliittymän
          välityksellä. Toimintoja vastaavat selkeät valikkovaihtoehdot ja
          kuvakkeet. DECwrite-asiakirjaikkunan yläosassa on valikkorivi,
          jonka kuhunkin vaihtoehtoon liittyy alivalikoita. Valikkorivillä
          ovat ylimmän tason vaihtoehdot: Tiedosto, Muokkaus, Etsintä,
          Rakenne, Malli, Kirjasin, Piirros, Yhteys, Asetukset ja Opastus.
          Valikoista, näppäintoiminnoista ja valintaikkunoista saadaan
          käyttöön kaikki DECwriten eri toiminnot. Valikoissa näkyvät myös
          tarvittavat näppäintoiminnot, jos vaihtoehdot halutaan toteuttaa
          näppäimistöä käyttäen.

          Valikkorivin alivalikoiden lisäksi DECwrite-ohjelmistossa on
          neljä pikavalikkoa, jotka tulevat näyttöön lähelle osoitinta,
          jotta niiden käyttö olisi mahdollisimman helppoa. Pikavalikoissa
          on tekstin ja grafiikan käsittelyssä useimmin tarvittavia muok-
          kaustoimintoja samoin kuin yleisimmät rakenne- ja piirrosmallit.

          DECwrite-ohjelmistossa on myös eri kielten käyttömahdollisuus,
          jolloin käyttäjä voi valita käyttöliittymän kielen DECwindowsin
          Session Manager -valikosta.

          Käyttöliittymään kuuluvat myös:

          o  pysty- ja vaakasuuntainen vieritysjana

          o  sarkaimisto, jossa on tekstin ja piirrosten sijoittelua
             helpottavat seurantatiedot ja ruudukko

          o  mahdollisuus kytkeä sarkaimisto pois näkyvistä

          o  tilanäyttö, josta selviää käsiteltävänä olevan sivun nu-
             mero, ensimmäinen ja viimeinen sivu, käytössä oleva malli,
             tekstilohkojen kytkennät ja graafisen piirroksen koko.

          Opastus

          DECwrite-ohjelmistossa saa tilanteeseen liittyvää opastusta
          useista toiminnoista. Opastus sisältää yksityiskohtaista tietoa
          DECwriten käytöstä ja auttaa käyttäjää tehostamaan DECwrite-
          asiakirjojen luontia. Opastus-valikosta pääsee käyttämään myös

                                          2

 


          DECwrite/Suomi for VMS, versio 1.1                  SPD 25.S6.01



          esittelyasiakirjaa, jonka avulla käyttäjä voi tutustua DECwriten
          perusteisiin.

          Tekstinkäsittely

          DECwrite-ohjelmistoon kuuluu täydellinen tekstinkäsittelyohjelma
          tyypillisine toimintoineen, kuten rajaus, leikkaus, kopiointi,
          liittäminen, toiminnon peruutus, toiminnon palautus ja siirty-
          minen haluttuun kohtaan. DECwrite-ohjelmistossa on monipuoliset
          haku- ja korvaustoiminnot, joten sillä voidaan etsiä mm. rivin-
          vaihtoja, erikoismerkkejä ja tyhjää tilaa.

          Kehittyneiden tekstinkäsittelytoimintojen, kuten yliviivauksen,
          muutosmerkintöjen ja välisivujen, ansiosta DECwrite soveltuu
          esimerkiksi dokumentoinnista vastaavien työryhmien käyttöön.

          DECwrite-ohjelmisto sisältää Houghton-Mifflinin kehittämät
          tavutusrutiinit. DECwrite tukee useiden kielien tavutusta.
          Samassa asiakirjassa voidaan käyttää esimerkiksi ranskaa ja
          saksaa. Tavutus on laadittu seuraavia kieliä varten: englanti
          (amerikan- ja englanninenglanti), espanja, hollanti, italia,
          norja, portugali, ranska, ruotsi, suomi ja tanska. Tavutusta
          voidaan myös ohjata tavutusohjeilla.

          DECwriteen voi ostaa erikseen oikeinkirjoituksen tarkistusohjel-
          miston. Tällöin oikeinkirjoitus voidaan tarkistaa ja korjata
          useilla kielillä. Jos asiakirjassa on käytetty esimerkiksi
          ranskaa ja saksaa, myös ranskan- ja saksankielisten sanojen
          oikeinkirjoitus tarkistetaan, mikäli järjestelmään on lisätty
          ao. kielten lisäsanakirjat. Saatavissa olevat sanakirjat on
          lueteltu liitteessä Järjestelmätuki (SSA 25.S6.01-x).

          DECwrite-ohjelmiston käyttäjät voivat laatia poikkeussanakirjoja
          sellaisia sanoja varten, jotka eivät esiinny normaalisti sana-
          kirjoissa. Poikkeussanakirjat voidaan tallettaa paikallisesti
          tai koko DECwrite-työryhmä voi käyttää niitä.

          Jos järjestelmässä on amerikanenglannin 1 sanasto, käytettä-
          vissä on myös oikeakielisyyden tarkistusohjelma sekä elektroni-
          nen synonyymisanakirja.

                                          3

 


          DECwrite/Suomi for VMS, versio 1.1                  SPD 25.S6.01



          DECwritessa on valittavana erilaisia näppäimistömäärityksiä:
          WPS-PLUS GOLD-näppäimineen, WordPerfect[TM] ja Microsoft[R]
          Word, EVE, EDT ja EMACS sekä DECwriten oma näppäimistöliityntä.

          LiveLink

          DECwrite-ohjelmistoon kuuluu LiveLink-yhteysmahdollisuus, jolla
          käyttäjä voi liittää erilaisia sovelluksia ja niiden sisältämiä
          tietoja DECwrite-asiakirjaan. DECwriteen kytketty tieto muo-
          dostaa osan DECwrite-asiakirjasta ja ko. tieto voi päivittyä
          automaattisesti, kun asiakirjaa ryhdytään uudelleen muokkaamaan.
          Käyttäjä voi toisaalta myös ohjata päivitystä siten, että päivi-
          tys tapahtuu vain hänen niin halutessaan. Käyttäjä voi muuttaa
          sovellukseen luotua yhteyttä tai poistaa sen milloin tahansa.

          DECwrite-ohjelmistolla voidaan luoda yhteys mihin tahansa ver-
          kossa olevaan tietoon, mikäli käyttäjällä on oikeus ko. tie-
          don käyttöön. Yhteyksille voidaan määritellä monta erilaista
          tiedoston sijaintityyppiä. Tyypit ovat seuraavat: asiakirjan
          yhteydessä, henkilökohtaisessa kirjastossa, verkon kirjas-
          tossa ja järjestelmän kirjastossa. Tiedoston sijaintityyppi
          kertoo DECwrite-ohjelmalle, mistä tietoa on etsittävä ja miten
          yhtenäisasiakirja on pakattava postitusta varten.

          Seuraavassa on luettelo sovelluksista, joihin voidaan luoda
          LiveLink-yhteys DECwritesta:

          o  DECdecision (ks. liitteen Järjestelmätuki kohta
             Lisäohjelmistot)

          o  DECview3D (ks. liite Järjestelmätuki Lisäohjelmistot)

          o  DECpaint (sisältyy DECwindows-ohjelmistoon)

          o  DECchart (sisältyy DECwrite- ja DECdecision-sovelluksiin)

          o  DECwrite Equation Editor (sisältyy DECwrite-sovellukseen)


                                          4

 


          DECwrite/Suomi for VMS, versio 1.1                  SPD 25.S6.01


          Yhteydet DECdecision-ohjelmaan

          DECdecision on VMS-työasemapohjainen päätöksenteon tukisovellus,
          joka toimii VMS DECwindowsin yhteydessä ja koostuu neljästä
          ohjelmisto-osasta:

          o  ACCESS, jolla hoidetaan tietokantakyselyt

          o  CALC, jolla analysoidaan talous- ja yritystietoja

          o  DECchart, jolla laaditaan yritysgrafiikkaa

          o  makrosovellus BUILDER, jolla rekisteröidään ja automatisoi-
             daan eri sovelluksiin liittyviä toistuvia tehtäviä

          DECwrite-ohjelmasta voidaan luoda yhteys mihin tahansa näistä
          neljästä osasta taulukoiden, kaavioiden, tekstin tai grafiikan
          liittämiseksi asiakirjaan.

          Yhteydet tietoihin

          Lisäksi voidaan luoda yhteys muihin DECwrite-asiakirjoihin,
          DDIF-kuviin tai lopullisessa muodossa olevaan tietoon, kuten
          PostScript[R]-tiedostoihin.

          Muunnosohjelmat

          DECwritessa käytetään CDA-muunnosarkkitehtuuria tiedonsiirtoon
          muiden sovellusten kanssa. Muunnosarkkitehtuurilla on varmis-
          tettu, että erilaiset tietomuodot voidaan muuntaa DECwriten
          käyttämään DDIF-muotoon.

          DECwriten sisältämät muunnosohjelmat ovat kaksisuuntainen DX-
          muunnin, jolla WPS-PLUS-asiakirjat voidaan siirtää DECwriteen ja
          jolla DECwrite-asiakirjat voidaan muuntaa WPS-PLUS-muotoon, sekä
          yksisuuntainen tekstinsiirtotoiminto, jolla ASCII-teksti voidaan
          muuntaa DDIF-muotoon.

          DECwrite sisältää myös WK1-, DIF-, CALC$GRD- ja ASCII- taulukko-
          muuntimet, joilla näissä muodoissa olevat tiedot voidaan siirtää
          DECchart-ohjelmaan.

                                          5

 


          DECwrite/Suomi for VMS, versio 1.1                  SPD 25.S6.01



          Lisäksi voidaan käyttää muita CDA Converter Library for VMS
          -muunnoskirjaston muunnosohjelmia (lisätietoja on liitteessä
          Järjestelmätuki SSA 25.S6.01-x).

          Siirto Bookreader-sovellukseen

          DECwrite-asiakirjat voidaan muuntaa myös Bookreader-sovelluksen
          vaatimaan muotoon, mikä mahdollistaa järjestelmässä luettavien
          online-käsikirjojen laatimisen.

          Tekstimallit

          DECwritessa voidaan luoda erilaiset tekstimallit seuraavia
          rakenneosia varten:

          o  Kappaleet

          o  Otsikot

          o  Luettelot

          o  Alaviitteet

          o  Sisällysluettelot

          o  Hakemistot

          Tekstimalleilla käyttäjä voi muotoilla asiakirjaa vapaasti.
          Tekstin rakenneosien mallimääritteitä muuntelemalla käyttäjä
          voi luoda lisää malleja esimerkiksi lyhennelmiä ja aliotsikoita
          varten.

          Käyttäjät voivat kopioida DECwriten mukana toimitettavia oletu-
          sarvomalleja ja muuttaa niitä, tai he voivat luoda kokonaan
          uusia tekstimalleja. Nämä käyttäjän määrittämät mallit yh-
          distetään asiakirjoihin ja niitä voi käyttää kuinka monessa
          asiakirjassa hyvänsä. Käyttäjät voivat lisäksi käyttää yhteisiä
          mallitiedostoja.

                                          6

 


          DECwrite/Suomi for VMS, versio 1.1                  SPD 25.S6.01



          Koska mallit liittyvät tiettyyn rakenneosaan, asiakirjan si-
          sältö ja asiakirjan muoto säilyvät erillisinä kokonaisuuksina.
          Käyttäjä voi vapaasti muunnella asiakirjan ulkoasua. Mallitie-
          dot kirjoitetaan mallilomakkeisiin, joilla käyttäjä voi muuttaa
          pistekokoa, kirjasinlajia, välikkeitä, reunan tasaustilaa sekä
          muita rakenneosien tekstimallin määritteitä.

          Asiakirjan ulkoasu muuttuu automaattisesti, kun käyttäjä muut-
          taa jotakin mallin määritystä. Käyttäjä voi antaa rakenneosalle
          uuden mallimäärityksen missä vaiheessa tahansa. Hän voi esimer-
          kiksi muuttaa kaikki pääotsikot alaotsikoiksi mallia muuttamalla
          tai vaihtamalla. Mallit voi muuttaa kerralla koko asiakirjassa,
          minkä ansiosta DECwrite soveltuu hyvin pitkien asiakirjojen
          käsittelyyn.

          Kun muutos halutaan tehdä vain tiettyyn kohtaan eli esimerkiksi
          halutaan vahventaa yksi sana, voidaan käyttää vahvennusnäp-
          päintä, Kirjasin-valikkoa tai tekstimääriteikkunaa, jossa on
          lueteltu muunnosmääritteitä, kuten kirjasinlajit, pistekoot,
          kursivointi jne. Näin käyttäjä voi tehdä helposti yksittäisiä
          muutoksia koko asiakirjaan vaikuttavien mallimuutosten lisäksi.

          Sivun asettelu ja sivutus

          DECwrite-ohjelmistossa on useita asettelutoimintoja tekstiä, si-
          vuja ja asiakirjoja varten. Tekstimalleja käsiteltiin jo edellä
          (katso Tekstimallit). Sivujen asettelua ohjataan sivumalleilla.
          Sivumallit voidaan määrittää joko yksi- tai kaksipuolisia sivuja
          varten. Jotta asettelu olisi mahdollisimman joustavaa, samassa
          asiakirjassa voi käyttää erilaisia sivumalleja. Asiakirjassa
          toistuvasti esiintyvät osat, kuten juoksevat ylä- ja alatunnis-
          teet, logot ja sivuihin tai palstoihin liittyvät viivalajit,
          voidaan tallettaa osana sivumallia, jolloin ne sijoittuvat
          automaattisesti kullekin sivulle.

          Käyttäjä voi luoda koko asiakirjan sivuasettelut valintaikku-
          nassa tai vuorovaikutteisesti tiettyjä sivuja varten. DECwrite
          voi huolehtia tekstin kulusta palstalta toiselle tai sivulta

                                          7

 


          DECwrite/Suomi for VMS, versio 1.1                  SPD 25.S6.01



          toiselle automaattisesti, tai käyttäjä voi ohjata esimerkiksi
          tiedotuslehden tekstin kulkua vapaasti.

          DECwriten muotoiluominaisuuksia ovat mm. seuraavat:

          o  automaattinen sivutus ja automaattinen sivujen numerointi

          o  juoksevat ylä- ja alatunnisteet, joissa voi olla grafiikkaa
             tai tekstiä

          o  jopa 100 palstaa sivulla; palstojen määrä sivulla voi vaih-
             della esimerkiksi niin, että sivun yläosassa on kaksi palstaa
             ja alaosassa kolme palstaa

          o  tavutus sanaston tai algoritmin mukaan

          o  reunan tasaus (tasattu reuna, liehuva oikea tai vasen reuna,
             keskitetty teksti)

          o  pystytasaus

          o  jäännösrivien määrän ohjaus

          o  manuaalinen merkkivälin suhteutus

          o  kirjasinlajien koon muutos 0,01 pisteen välein pistekoosta 2
             pistekokoon 300

          o  lisämerkkilajien käyttömahdollisuus

          o  ISO-Latin 1 -merkkisarjan tuki

          o  makrot käyttäjän määrittämiä toimintoja varten

          o  hierarkkisten luettelojen ja osaluetteloiden laadinta ja
             niiden automaattinen numerointi (numerot, kirjaimet tai muut
             merkit), sisennykset käyttäjän määrityksen mukaan

          o  automaattinen kappaleiden, lukujen, otsikoiden, luetteloiden,
             osaluetteloiden, alaviitteiden ja liitteiden numerointi

          o  automaattiset ristiviittaukset

          o  automaattiset viittaukset alaviitteisiin. Automaattinen
             alaviitteiden merkintä tekstissä yläindekseillä

                                          8

 


          DECwrite/Suomi for VMS, versio 1.1                  SPD 25.S6.01



          o  sivun reunaan tulevat viittaukset

          o  yliviivaus, muutosmerkinnät ja välisivut

          o  oikeinkirjoituksen tarkistus, oikeakielisyyden tarkistus
             (vain amerikanenglanti) ja elektroninen synonyymisanasto
             (vain amerikanenglanti)

          o  sisällysluettelon ja hakemiston luonti (neljä eri tasoa)

          o  oikealle, vasemmalle, keskikohdan mukaan tai desimaalipilkun
             mukaan tasaavat sarkainkohdat

          o  yhtälöiden käsittely (Equation Editor)

          o  LiveLink-yhteys muihin sovelluksiin

          o  mahdollisuus käyttää sekä vaaka- että pystytulostusta samassa
             asiakirjassa

          Asiakirjayhteys

          DECwritessa on asiakirjayhteystoiminto, jolla käyttäjä voi yh-
          distää useita tiedostoja niin, että ne muodostavat yhden asia-
          kirjan. Luvut ja sivut numeroidaan oikein ja koko asiakirjasta
          voidaan luoda sisällysluettelo tai hakemisto. Tämän ominaisuuden
          ansiosta useat käyttäjät voivat muokata asiakirjan eri osia,
          jonka jälkeen ne on helppo yhdistää yhdeksi peräkkäin nume-
          roiduksi asiakirjaksi. DECwrite-ohjelmisto soveltuu näin usean
          kirjoittajan yhteiskäyttöön.

          Piirrosohjelma

          DECwriteen kuuluu piirrosohjelma, jonka sisältämiä piirros-
          malleja ovat viiva, neliö, nelikulmio, ympyrä, ellipsi, kaari,
          monikulmio ja murtoviiva. Piirrosmallit voidaan täyttää ha-
          lutulla kuviolla tai ne voidaan varjostaa. Niiden ääriviivat
          voivat olla yhtenäisiä, pisteviivoja, katkoviivoja, tai ne voi-
          vat koostua tietystä kuviosta. Myös piirrosmalleihin käytettävä
          viivapaksuus voi vaihdella. Kuvia on mahdollista piirtää myös
          vapaalla kädellä.

                                          9

 


          DECwrite/Suomi for VMS, versio 1.1                  SPD 25.S6.01



          Piirustuksiin tai kuvien päälle voidaan helposti lisätä osoi-
          tinnuolia, joiden nuolenpää on joko väritetty, taustan värinen,
          kaksinkertainen tai yksinkertainen. Nuolen viereen voidaan si-
          joittaa selite kuvan osien selventämiseksi.

          Kaikkien graafisten piirrosmallien (selitteet mukaan lukien) ko-
          koa voidaan muuttaa prosentuaalisesti tai tiettyihin mittoihin.
          Mahdollisuus tasata, kopioida ja sovittaa tilan mukaan helpottaa
          erilaisten kaavioiden laadintaa.

          Graafisia kuvia voidaan sijoittaa asiakirjassa mihin kohtaan
          hyvänsä eli esimerkiksi tekstin ylä- tai alapuolelle tai juokse-
          viin ylä- ja alatunnisteisiin. Graafiset kuvat voidaan sijoittaa
          kehyksiin, jotka voidaan kiinnittää haluttuihin viitekohtiin
          tekstissä tai tiettyyn kohtaan sivulla (myös reunukseen).

          DECchart

          DECchart on helppokäyttöinen ja helposti opittava kaavioiden
          laadintaan tarkoitettu sovellus, jolla voidaan laatia ammatti-
          maisia yritysgrafiikkaa sisältäviä kuvia yhtenäisasiakirjoihin.
          Käyttäjän ei tarvitse määrittää kuin kaksi asiaa: kaavion laa-
          dintaan käytettävät tiedot ja käytettävän kaavion tyyppi. Kaavio
          muodostetaan automaattisesti. DECchart-ohjelman ominaisuuksia:

          o  yhdeksän ennalta määritettyä kaaviotyyppiä: palkki, pylväs,
             viiva, ympyrä, pinta-ala, piste, ääriarvo, histogrammi,
             yhdistelmä

          o  yhteensä 45 muunnosta valittavissa

          o  ennalta määritettyjen kaaviomallien muuntelumahdollisuus

          o  tietojen siirto seuraavista: Lotus 1-2-3[R], DECalc ja
             DECalc-PLUS, DECgraph, DIFF- ja ASCII-tiedostot sekä
             DECdecision-taulukot

          o  helppokäyttöinen käyttöliittymä tietojen syöttöä, muuttamista
             ja käsittelyä varten (tietojen leikkaus, kopiointi ja lisäys)

          o  automaattinen trendiä osoittavan viivan muodostus pistekaavi-
             osta

                                         10

 


          DECwrite/Suomi for VMS, versio 1.1                  SPD 25.S6.01



          o  lisäysten ja aputietojen liittäminen grafiikkaan: teksti,
             viivat, nelikulmiot ja nuolet mihin tahansa kaavion osaan
             korostusta ja kaavion muokkausta varten

          o  värin käytön tuki, värimääritteiden lisäys akseleihin, perus-
             viivaan, arvoihin, kehykseen, ruudukkoihin, merkkien selityk-
             siin, asteikkonumeroihin, asteikkomerkkeihin, sarakkeiden ja
             palkkien täyttökuvioon sekä aputietoihin

          o  esimerkiksi seuraavien kaaviomääritteiden muuntaminen: akse-
             lit, perusviiva, arvot, kehys, ruudukot, merkkien selitykset,
             asteikkonumerot, asteikkomerkit, varjostus, palkkien välit ja
             palkkien päällekkäisyys

          o  tekstimääritteiden muuttaminen: kirjasinkoko, perhe, vahvuus
             ja vinous

          o  erilaiset talletusmahdollisuudet: tietojen, kaaviomallin,
             kaavioiden aputietojen ja värivalintojen talletus joko erik-
             seen tai kaikki yhdessä

          o  täyttökuvioiden, viivakuvioiden, merkkityyppien ja määrittei-
             den valintamahdollisuus

          o  laadinta omien määritysten mukaan

          o  mahdollisuus siirtää aputietoja ja muuttaa niiden kokoa.

          Kuvat ja grafiikkamuodot

          DECwrite voi käyttää mustavalkoisia, harmaasävyisiä ja väriku-
          via. Kuvat voidaan laatia DECimage Scan Software -ohjelmistolla
          ja MD-300-kuvanlukulaitteella tai käyttöön voidaan hakea TIFF-
          kuvia valinnaisena saatavalla muunnosohjelmalla (lisätietoja on
          liitteessä Järjestelmätuki SSA 25.S6.01-x CDA Converter Library
          for VMS -muunnoskirjastoa käsittelevässä kohdassa).

          Myös DECwindows Paint -maalausohjelmalla luodut kuvatiedostot
          voidaan yhdistää DECwriteen. Kun tällaiset kuvat on siirretty
          DECwrite-asiakirjaan, niihin voidaan tehdä lisäyksiä, niiden
          kokoa voidaan muuttaa tai niitä voidaan rajata.

                                         11

 


          DECwrite/Suomi for VMS, versio 1.1                  SPD 25.S6.01



          DECwrite-asiakirjaan voidaan liittää PostScript-tiedostoja (en-
          capsulated PostScript); jos DECwindowsiin on asennettu Display
          PostScript[TM]-laajennus, kuvat näkyvät myös ruudussa.

          Valinnaisena saatavia grafiikkamuuntimia sisältyy CDA Converter
          Library for VMS -kirjastoon (lisätietoja on liitteessä Järjes-
          telmätuki).

          Asiakirjamallit

          DECwrite-ohjelmistoon sisältyy viisi suomenkielistä (esimerkki,
          kirje, vakio, kalvot pysty ja kalvot vaaka) ja kolmetoista eng-
          lanninkielistä valmista asiakirjamallia. Näitä asiakirjamalleja
          voidaan käyttää joko sellaisenaan muiden asiakirjojen kanssa tai
          käyttäjä voi muokata niistä tarpeisiinsa sopivan.

          Korkealaatuinen tulostusjälki

          DECwrite-asiakirjat voidaan tulostaa laadukkaasti Digitalin
          PostScript-kirjoittimilla, joita ovat mm. ScriptPrinter (LN03R),
          PrintServer 20, PrintServer 40 ja PrintServer 40 PLUS.

          DECchart-kaaviot voidaan tulostaa edellä mainituilla PostScript-
          kirjoittimilla.

          LAITTEISTOVAATIMUKSET

          Liitteessä Järjestelmätuki määritelty VAX-, MicroVAX-,
          VAXstation- tai VAXserver-kokoonpano.

          Näyttölaitteet:

          DECwrite toimii kaikissa yllä mainituissa prosessoreissa, mutta
          vaatii niiden lisäksi joko työaseman, VT1200*-päätteen tai
          Intel[R] 80286*- tai 80386*-tietokoneen, joka on varustettu
          PC DECwindows -ohjelmalla.

          *  Ei suositella työasematehoa vaativiin käyttötarkoituksiin.

             Tuetuista laitteistokokoonpanoista on lisätietoja liitteessä
             Järjestelmätuki (SSA 25.S6.01-x).

                                         12

 


          DECwrite/Suomi for VMS, versio 1.1                  SPD 25.S6.01



          OHJELMISTOVAATIMUKSET *

          VMS-käyttöjärjestelmä (ja tarvittavat VMS DECwindows- komponen-
          tit)

          *  liitteessä Järjestelmätuki (SSA 25.S6.01-x) on tiedot tarvit-
             tavan/vaihtoehtoisen ohjelmiston saatavuudesta ja tarvitta-
             vista versioista.

          TILAUSTIEDOT

          Ohjelmiston käyttöoikeus: QL-VVFF9-PB
          Tietoväline: QA-VVFFA-H*
          Opaskirjat: QA-VVFFA-GZ
          Ohjelmistopalvelut: QT-VVFF*-**

          *  Täydennettävä tunnuksen osa. Lisätietoja käyttöoikeuksista,
             palveluista ja tietovälineistä on asianomaisissa hinnas-
             toissa.

          OHJELMISTON KÄYTTÖOIKEUDET

          Ohjelmisto toimitetaan Digitalin toimitusehtojen ohjelmisto-
          lisenssejä koskevan kohdan mukaisesti. Lisätietoja Digitalin
          lisenssiehdoista saa Digitalin myyntineuvottelijoilta.

          KÄYTTÖOIKEUKSIEN HALLINTA

          Tässä ohjelmistotuotteessa käytetään VMS:n lisenssienhallintaoh-
          jelmistoa (VMS License Management Facility).

          Käyttöoikeudet määritetään käyttäjämäärän perusteella.

          Lisätietoja License Management Facility -ohjelmasta on VMS-
          käyttöjärjestelmän ohjelmistotuotekuvauksessa (SPD 25.01.xx)
          ja VMS-käyttöjärjestelmän käsikirjasarjan kirjassa License
          Management Facility.

          Lisätietoja Digitalin käyttöoikeusehdoista saa paikallisesta
          Digitalin toimistosta.

                                         13

 


          DECwrite/Suomi for VMS, versio 1.1                  SPD 25.S6.01



          OHJELMISTOPALVELUT

          Tietoja Digitalin tarjoamista erilaisista ohjelmistotuotepalve-
          luista saa paikallisesta Digitalin toimistosta.

          OHJELMISTOTAKUU

          Digital myöntää tälle ohjelmistotuotteelle takuun käyttöoikeuden
          hankinnan yhteydessä tämän ohjelmistotuotekuvauksen ohjelmisto-
          takuuliitteen määrittelemällä tavalla.

           1 Usage Alert, Electronic Thesaurus, International Hyphenators

             ja International CorrectSpell ovat tuotteita, joihin on saatu
             käyttöoikeus Houghton Mifflin Companylta. Houghton Mifflinin
             omistama copyright 1985, 1987, 1988. Saksankielinen 1985,
             1987 Langenscheidt K.G. Ranskalainen yhteistyössä Librairie
             Laroussen kanssa. Italiankielinen 1988 Nicola Zanichelli.
             Kaikki oikeudet pidätetään. Patenttinumerot Yhdysvalloissa
             4,580,241, 4,724,523 ja 4,771,401. Kanadalainen patenttinu-
             mero 1,203,916. Thesauruksen patenttinumero Yhdysvalloissa
             4,724,523. Englanti perustuu sanakirjaan American Heritage
             Dictionary. Thesaurus perustuu sanakirjaan Roget's II Thesau-
             rus. Kyseisten tietokoneohjelmien tai algoritmien kopiointi
             tai purkaminen on kielletty.

          [R]  Intel on Intel Corporationin rekisteröity tavaramerkki.

          [R]  Lotus 1-2-3 on Lotus Development Corporationin rekisteröity
               tavaramerkki.

          [R]  PostScript on Adobe Systems, Inc.:n rekisteröity tavara-
               merkki

          [R]  Microsoft on Microsoft Corporationin rekisteröity tavara-
               merkki.



                                         14

 


          DECwrite/Suomi for VMS, versio 1.1                  SPD 25.S6.01




          [R]  MS-DOS on Microsoft Corporationin rekisteröity tavara-
               merkki.

          [TM] Display PostScript on Adobe Systems, Inc.:n tavaramerkki

          [TM] WordPerfect on WordPerfect Corporationin tavaramerkki.

          [TM] HPGL on Hewlett-Packard Corporationin tavaramerkki.

          [TM] DIGITALin logo, CDA, DECwrite, DECchart, DECdecision,
               DECwindows, DDIF, DX, EVE, EDT, GOLD KEY, LiveLink, LVP16,
               MicroVAX, VAX, VMS, VAXstation, VAXserver, PrintServer 20,
               PrintServer 40, PrintServer 40 Plus, LN03 ja WPS-PLUS ovat
               Digital Equipment Corporationin tavaramerkkejä.
























                                         15
