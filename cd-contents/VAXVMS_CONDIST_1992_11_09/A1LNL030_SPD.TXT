 






     Software
     Product
     Description

     ________________________________________________________________

     PRODUKTNAAM:  ALL-IN-1/NEDERLANDS Integrated Office System 
	           Server for VMS, versie 3.0            SPD 25.A9.04
                   

     BESCHRIJVING

     ALL-IN-1 Integrated Office System (IOS) Server for VMS is een
     menugestuurd programma voor algemene kantoortoepassingen, dat
     aan de wensen van de gebruiker kan worden aangepast en waarin
     andere programma's kunnen worden geïntegreerd. ALL-IN-1 IOS
     combineert deze programma's tot een gebruiksvriendelijk en menu-
     gestuurd informatiesysteem en biedt voorzieningen voor groepsge-
     wijs werken en voor gemeenschappelijk gebruik van documenten.

     Via de elektronische-postfunctie van ALL-IN-1 IOS en verbindin-
     gen met de netwerkvoorzieningen van Digital kunnen gebruikers
     informatie overdragen of ontvangen die is aangemaakt op een
     bureaucomputer, een afdelings- of bedrijfssysteem.

     ALL-IN-1 IOS bestaat uit de volgende componenten:

     o  ALL-IN-1 kantoorapplicaties

     o  VAX FMS (bevat FMS en de Forms Language Translator)

     o  Message Router VMS Gateway (bevat de Message Router en de
        gateway naar de VMS Personal Mail Utility)

     o  CDA Converter Library for VMS (vereist voor systemen met
        CDA-ondersteuning)

     o  ALL-IN-1 CDA Interoperability kit

     o  ALL-IN-1 DESKtop Server for VMS (alleen gebruiksrecht; media
        worden apart verkocht)

                                  DIGITAL               Augustus 1992

                                                          AE-GF14H-TE

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     o  VAX Notes en ALL-IN-1/VAX Notes Interface (Conferenties)

     ALL-IN-1 IOS biedt de gebruiker een kantooromgeving waarin
     alle toepassingen steeds op dezelfde wijze worden opgeroepen.
     Documenten worden opgeslagen in mappen in de archiefkast van de
     gebruiker en kunnen vanuit de verschillende kantoortoepassingen
     worden benaderd.

     De algemene kantoortoepassingen zijn gebaseerd op de basisfaci-
     liteiten van het systeem. Bij het aanpassen of ontwikkelen van
     toepassingen voor gebruik binnen de ALL-IN-1 IOS omgeving, kan
     gebruik worden gemaakt van deze basisfaciliteiten.

     KANTOORTOEPASSINGEN

     Archiefkast / Archiefkastbeheer

     De archiefkast van ALL-IN-1 IOS heeft dezelfde functie als
     een gewone archiefkast op een kantoor: er zijn laden aanwezig
     waarin mappen worden bewaard met documenten. De mappen worden in
     alfabetische volgorde opgeborgen en de documenten in de mappen
     zijn chronologisch gerangschikt, waarbij het laatst aangemaakte
     document het eerste document in de map is. Een uitzondering
     hierop vormen de berichten in de map ONGELEZEN, waar het laatst
     binnengekomen bericht ook het laatste bericht in de map is.

     Alle reeds aangemaakte mappen zijn opgeslagen in de hoofdlade,
     samen met de postmappen ONGELEZEN, VERZONDEN, AANGEMAAKT en
     GELEZEN. Gebruikers kunnen andere, gemeenschappelijke of niet-
     gemeenschappelijke, laden aanmaken.

     In de archiefkast wordt over elk document informatie bijgehou-
     den, zoals de titel, de aanmaakdatum, het documentnummer, de
     auteur, de trefwoorden en het type opmaak. De gebruiker kan de
     inhoud van zijn archiefkast zelf onderhouden en organiseren met
     behulp van een aantal opties. Het is bijvoorbeeld mogelijk om
     meer dan één document tegelijk af te drukken of te wissen. Bij
     het selecteren van documenten kan de gebruiker opgeven aan welke
     criteria de documenten dienen te voldoen.

                                     2

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Documenten kunnen afzonderlijk of per map worden geherarchi-
     veerd, gemulti-archiveerd of gekopieerd. Documentinformatie
     zoals titel en trefwoorden kan worden gewijzigd. Wanneer een
     document in meerdere mappen is opgeslagen via de optie `Multi-
     archiveer document', wordt er slechts één exemplaar in de ar-
     chiefkast opgeslagen.

     Documenten die door een gebruiker zijn gewist, blijven in de map
     AFVALBAK opgeslagen totdat deze wordt geleegd.

     De archiefkast beschikt over een notitieblok, waarin gedeelten
     van documenten of een schermafdruk tijdelijk kunnen worden
     opgeslagen. De inhoud van het notitieblok kan in een document
     worden ingevoegd en kan worden bewerkt, afgedrukt, verzonden of
     gelezen.

     De gebruiker heeft in de archiefkast steeds op dezelfde wijze
     toegang tot zijn documenten, ongeacht de indeling van die do-
     cumenten. ALL-IN-1 ondersteunt standaard ASCII, DX en WPS-PLUS
     documenten.

     ALL-IN-1 IOS biedt gebruikers en systeembeheerders de moge-
     lijkheid elk ALL-IN-1 document in een gemeenschappelijk gebied
     (shared area) of de archiefkast van de gebruiker te archiveren
     of eruit terug te halen.

     o  Gemeenschappelijk gebruik van documenten

        Gebruikers kunnen gemeenschappelijke laden aanmaken en op die
        manier andere gebruikers in staat stellen om gemeenschappe-
        lijke documenten te lezen en te bewerken. De eigenaar van de
        lade beheert de toegang tot de lade; hij kan aangeven welke
        gebruikers toegang hebben tot een lade en welke bewerkingen
        deze gebruikers in de lade mogen uitvoeren. Er wordt auto-
        matisch voor gezorgd dat bepaalde acties niet kunnen worden
        uitgevoerd wanneer een gebruiker een gemeenschappelijk docu-
        ment bewerkt. Wanneer bijvoorbeeld een gebruiker probeert een
        document te bewerken dat een andere gebruiker reeds aan het
        bewerken is, dan ontvangt hij de melding dat het document in

                                     3

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


        gebruik is. Tevens wordt daarbij vermeld wie het document aan
        het bewerken is.

        Wanneer gemeenschappelijk gebruik wordt gemaakt van docu-
        menten, worden alle archiefkasten van de gebruikers op een
        systeem of zelfs op verschillende systemen met elkaar ver-
        bonden via de ALL-IN-1 Distributed Sharing Option. Raadpleeg
        voor meer informatie hierover de ALL-IN-1 Distributed Sharing
        Option Software Product Description (SPD 36.79.xx).

     o  Groepbeheer

        Gebruikers kunnen een aantal gebruikers als groep definiëren.
        Er kunnen meerdere groepen worden gedefinieerd. Groepen
        kunnen toegangsprivileges krijgen voor gemeenschappelijke
        documenten of laden. Er kunnen leden aan een groep worden
        toegevoegd of eruit worden verwijderd waarbij de aan de groep
        toegekende toegangsprivileges automatisch worden toegekend of
        verwijderd.

     o  SFCP-migratie

        Een hulpprogramma converteert SFCP-archiefkasten in gemeen-
        schappelijke laden. Elke lade die daaruit resulteert, wordt
        toegevoegd aan de archiefkast van die gebruikers die er reeds
        toegang toe hadden gekregen. De toegangsprivileges van de
        gebruiker blijven intact.

     Elektronische post

     Via het subsysteem `Elektronische post' kan de gebruiker berich-
     ten uitwisselen met andere gebruikers. De gebruiker kan berich-
     ten aanmaken, bewerken, afdrukken, wissen, lezen en verzenden.
     Zowel de `envelop' (met berichtinformatie zoals geadresseerden,
     onderwerp en verzendprioriteit) als de tekst van het bericht
     kunnen worden bewerkt.

     Bij het aanmaken van een bericht geeft de gebruiker op voor
     wie het bericht is bestemd en eventueel aan wie hij een kopie
     wil verzenden. Om tijd te besparen bij het adresseren, kan de
     gebruiker bijnamen aanmaken voor de geadresseerde(n) of gebruik

                                     4

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     maken van verzendlijsten. Alleen de afzender krijgt de bijnamen
     te zien.

     Binnengekomen berichten kunnen worden doorgestuurd en/of beant-
     woord. Bij de beantwoording kan de gebruiker kiezen of hij het
     antwoord aan alle geadresseerden wil verzenden of alleen aan de
     afzender. Desgewenst kan automatisch een ontvangst- en/of lees-
     bewijs worden verstuurd. De verzendprioriteit van het bericht
     kan op `Expres', `Spoed' of `Normaal' worden ingesteld. De ge-
     bruiker kan opgeven dat een bericht pas op een later tijdstip
     moet worden verzonden.

     Berichten hebben binnen ALL-IN-1 IOS dezelfde status als do-
     cumenten en worden ook als zodanig behandeld. Er zijn stan-
     daardmappen voor ongelezen, gelezen, aangemaakte en verzonden
     berichten. Van een verzonden bericht wordt (per systeem of clus-
     ter) één gemeenschappelijk exemplaar in niet-bewerkbare vorm
     opgeslagen voor afzender en geadresseerde(n). De gebruiker kan
     berichten herarchiveren of multi-archiveren binnen zijn eigen
     archiefkast. Documenten die zich al in de archiefkast bevinden,
     kunnen naar andere gebruikers worden gestuurd.

     De gebruiker kan alle binnenkomende post automatisch laten door-
     sturen naar een andere gebruiker. In plaats daarvan kan de ge-
     bruiker ook een antwoordbericht aanmaken dat automatisch als
     antwoord op elk binnenkomend bericht wordt verstuurd (bijvoor-
     beeld: "Ik ben op vakantie tot ....").

     Gemeenschappelijk gebruik van de archiefkast binnen Elektro-
     nische post garandeert dat bewerkingen die door gebruikers
     worden ingevoerd correct worden uitgevoerd in gemeenschappe-
     lijke en gedistribueerde omgevingen. Postbewerkingen vinden
     altijd plaats in de hoofdlade van de gebruiker, ongeacht van
     waaruit de gebruiker de bewerking opstart.

     De gebruiker kan een overzicht (index) oproepen van de toevoe-
     ging aan een bericht, en hij kan gebruik maken van een serie
     opties waarmee hij elke toevoeging apart kan afdrukken of lezen.

                                     5

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Toevoegingen kunnen worden opgeslagen als wijzigbare tekst of
     als berichten die kunnen worden beantwoord of doorgestuurd.

     Met de optie `Stel postgebruiker in' (PG) kan een gebruiker
     postbewerkingen uitvoeren namens een andere gebruiker, bijvoor-
     beeld een secretaresse voor haar baas. Via de optie `Toegang
     tot post' (TP) kan een gebruiker een andere gebruiker opgeven
     die hij zijn post wil laten verwerken. Wanneer een bericht wordt
     verzonden, komen de namen van beide gebruikers in de verzendin-
     formatie te staan.

     Tot de uitbreidingen op het gebied van adressering behoren
     verbeteringen van de gebruikers-interface; de mogelijkheid om
     een verzendlijst aan te maken op basis van de adreslijst bij een
     ontvangen bericht; en een verbeterde ondersteuning van bijnamen
     - langere bijnamen, vereenvoudiging van de manier waarop met de
     lange postadressen moet worden omgegaan die veel voorkomen bij
     berichten die worden verzonden of ontvangen via gateways met
     andere postsystemen, en de mogelijkheid om een bijnaam aan te
     maken voor de afzender van een bericht.

     ALL-IN-1 IOS gebruikers op andere systemen in een DECnet-netwerk
     kunnen berichten uitwisselen via de Message Router voor VMS.
     Met de Message Router VMSmail Gateway kunnen ALL-IN-1 gebruikers
     berichten uitwisselen met gebruikers van de VMS Personal Mail
     Utility. Raadpleeg voor meer informatie de Software Product
     Description van de Message Router voor VMS (SPD 26.33.xx).

     Tekstverwerking

     Met het subsysteem `Tekstverwerking' kan de gebruiker documenten
     aanmaken, bewerken, afdrukken, wissen en lezen. Welke editor
     daarbij wordt gebruikt, is afhankelijk van de gegevens die de
     gebruiker in zijn gebruikersprofiel heeft vastgelegd. Er kan
     worden gekozen uit vier editors: EDT, TPU, WPS en WPS-PLUS.




                                     6

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Met EDT, TPU en WPS kan de gebruiker ASCII-documenten aanmaken
     en bewerken. EDT en TPU maken gebruik van toetscombinaties
     en terminologie die deze editors geschikt maken voor de meer
     technisch georiënteerde gebruiker; WPS kan worden beschouwd
     als een eenvoudige versie van WPS-PLUS. WPS is beschikbaar voor
     gebruikers die gewend zijn om met een tekstverwerker te werken,
     maar die uitvoerdocumenten in ASCII-formaat willen.

     WPS-PLUS voor ALL-IN-1 IOS is een volwaardige tekstverwerker.
     In de huidige versie zijn de mogelijkheden van WPS-PLUS aan-
     zienlijk uitgebreid met bijvoorbeeld proportionele spatiëring,
     schriftsoort-selectie, ondersteuning van PostScript[R]-uitvoer,
     een nieuwe kolommen-editor (maximaal 25 kolommen binnen een
     regelindeling), en de mogelijkheid om maximaal 10 documenten
     tegelijk aan te maken en/of te bewerken. Ook belangrijk voor de
     gebruiker zijn verbeteringen als een grotere toepasbaarheid van
     de statusregel, de mogelijkheid om beide opdrachtblokken BEGIN
     en EINDE met één enkele toetsaanslag in te voeren, enzovoort.

     Belangrijke kenmerken van WPS-PLUS zijn:

     o  Keuze tussen invoegen of overschrijven van tekst

     o  Instellen van kantlijnen en tabposities, inclusief links-
        lijnende, rechtslijnende en decimale tabs

     o  Tekst automatisch centreren, onderstrepen, vet weergeven,
        dubbel onderstrepen, markeren en van wijzigingsstrepen voor-
        zien

     o  Het gebruik van technische tekens en wetenschappelijke verge-
        lijkingen

     o  Ondersteuning van brede documenten tot maximaal 256 tekens

     o  Voetnoot- en alineanummering tot maximaal negen niveaus diep

     o  Automatisch aanmaken van inhoudsopgaven, lijsten met bronver-
        meldingen en indexen

     o  Mogelijkheid om alinearestanten te vermijden en tekstblokken
        op één pagina bij elkaar te houden

                                     7

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     o  Mogelijkheid om kolommen te knippen en te plakken

     o  Bestandsverwerkings- en sorteerfuncties om standaardbrieven
        aan te maken en verzendlijsten bij te houden - achtergrond-
        verwerking wordt ondersteund

     o  Afkortings- en bibliotheekdocumenten

     o  Twee-dimensionale editor voor het aanmaken van diagrammen en
        vergelijkingen

     Tijdbeheer

     Het subsysteem `Tijdbeheer' fungeert als de persoonlijke agenda
     van de gebruiker, waarin taken en agenda-items kunnen worden
     vastgelegd. In het menu `Overzicht van agenda-items' kan de
     gebruiker zijn agenda-items voor een bepaalde dag bewerken. In
     het menu `Overzicht van taken' kunnen snel de taken voor die dag
     worden bekeken en bijgewerkt. Het menu `Taken en agenda-items'
     combineert de overzichten van taken en agenda-items; vanuit dit
     menu kunnen ook alle Tijdbeheer-functies worden benaderd.

     Gebruikers kunnen het subsysteem `Tijdbeheer' aanpassen aan hun
     eigen wensen, zodat alleen de overzichten en opties die voor hen
     van belang zijn op het scherm verschijnen.

     Gebruikers kunnen agenda-items plannen, wijzigen en annuleren.
     Bij agenda-items als vergaderingen kunnen andere gebruikers be-
     trokken zijn. In dat geval wordt het subsysteem `Elektronische
     post' gebruikt om aankondigingen van vergaderingen en bevesti-
     gingsbewijzen te verzenden. ALL-IN-1 IOS gebruikers kunnen in
     hun elektronische agenda's aangeven op welk tijdstip zij niet
     beschikbaar zijn. Agenda-items kunnen als vertrouwelijk worden
     gemarkeerd, wat inhoudt dat andere gebruikers de beschrijving
     van het item niet kunnen lezen. Steeds terugkerende afspraken
     kunnen vooruit worden gepland. Wanneer een van de deelnemers
     in het desbetreffende veld `Ja' invult, worden alle geplande
     afspraken in zijn agenda opgenomen.

                                     8

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Tijdbeheer biedt de mogelijkheid agenda's op een aantal nodes
     tegelijk te doorzoeken. Alvorens de vergadering te plannen, kan
     de gebruiker een overzicht opvragen van de beschikbare tijd van
     mogelijke deelnemers aan een vergadering. Zowel de agenda's op
     de lokale node als die op niet-lokale nodes worden in real-time
     doorzocht.

     In het menu `Taken' kan de gebruiker bijhouden welke taken hij
     nog moet uitvoeren. Hij kan dit doen aan de hand van notities,
     overzichten van taken of acties. Een taak is vaak niet aan een
     bepaalde tijd of aan een bepaalde dag gebonden. De gebruiker kan
     bij het oproepen van een index van taken een aantal selectie-
     criteria gebruiken, zoals bijvoorbeeld de status van een taak
     (`open' of `afgesloten'), de begindatum of de sluitingsdatum.

     Conferenties

     De applicatie VAX Notes van Digital is voorzien van een ALL-IN-1
     IOS gebruikers-interface, zodat gebruikers kunnen werken met
     Conferenties.

     Dit systeem maakt communicatie mogelijk tussen grote aantallen
     gebruikers met het voordeel van het gebruiksgemak van ALL-IN-1
     IOS.

     Applicatieprogrammeurs kunnen profijt trekken van de integratie
     van VAX Notes op API-niveau bij het ontwikkelen van zakelijke of
     beroepsspecifieke applicaties waarin dit conferentie-systeem van
     pas zou komen.

     Ondersteuning van de Compound Document Architecture (CDA)

     ALL-IN-1 IOS ondersteunt de volgende nieuwe gegevenstypen:

     o  DDIF - het standaard CDA-formaat waarin tekstcode wordt
        opgeslagen

     o  DOTS - het formaat waarin samengestelde CDA-documenten worden
        opgeslagen en overgedragen

     o  DTIF - het CDA-formaat waarin tabellen worden opgeslagen

                                     9

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     o  PS - PostScript, het formaat waarin documenten worden afge-
        drukt

     De gebruiker kan deze documenttypen als postbericht verzenden
     en ontvangen, opslaan in de archiefkast, lezen, afdrukken,
     kopiëren en converteren. Alleen documenten die zijn opgemaakt in
     PostScript-formaat kunnen in ALL-IN-1 IOS niet worden gelezen.
     De kwaliteit van de weergave van de opgemaakte gegevens is
     afhankelijk van de voorzieningen voor CDA die het onderliggende
     VMS-systeem biedt. ALL-IN-1 IOS gebruikt het CDA tekencel-
     opmaakprogramma, met als resultaat een juiste weergave van de
     opmaak en van bestanden waarnaar wordt verwezen.

     ALL-IN-1 IOS drukt CDA-documenten in PostScript-formaat af als
     de bestemmingsprinter over die mogelijkheid beschikt. Indien
     dit niet het geval is, wordt het document voor het afdrukken
     geconverteerd naar een ASCII-tekstdocument.

     Voor de conversie van/naar de nieuwe gegevenstypen wordt de
     CDA-conversiefunctie gebruikt.

     Als een gebruiker probeert om een CDA-document te bewerken met
     een standaard-editor, verschijnt er een melding dat de editor
     dit documenttype niet ondersteunt. In dat geval kan de gebruiker
     het CDA-document converteren naar een formaat dat wel kan worden
     bewerkt door de desbetreffende editor. Tijdens de conversie
     kunnen er opmaakgegevens verloren gaan.

     CDA Base Services ondersteunt de ALL-IN-1 IOS archiefkast, zodat
     documenten direct kunnen worden gekoppeld door een willekeurige
     CDA-applicatie. Gebruikers beschikken ook over de mogelijkheid
     om samengestelde documenten "uit te pakken" in de archiefkast.

     Applicatieprogrammeurs kunnen de nieuwe mogelijkheden van de
     Application Programming Interface (API) benutten om gebruik te
     maken van de CDA-hulpmiddelen.


                                    10

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Communicatie

     Met behulp van het subsysteem `Communicatie' kunnen gebruikers
     op eenvoudige wijze met andere computersystemen communiceren.
     Ervaring op het gebied van communicatie-technieken is daarbij
     niet nodig.

     Ervaren gebruikers kunnen communicatiesessies volledig automa-
     tiseren met behulp van besturingsdocumenten (standaard ALL-IN-1
     documenten waarin speciale opdrachten zijn opgenomen). De ver-
     binding met andere computersystemen komt volledig automatisch
     tot stand wanneer het gebruik van autodial-modems of vaste ver-
     bindingen is toegestaan. De verbinding vindt plaats via een VMS
     terminal-poort (type RS232) en kan tot stand worden gebracht met
     elk computersysteem dat dit type terminal ondersteunt.

     Het subsysteem `Communicatie' biedt tevens mogelijkheden voor
     bestandsoverdracht tussen de archiefkast en een DECmate II,
     DECmate III en VMS.

     Rekenmachine

     De rekenmachine wordt gebruikt om interactief berekeningen uit
     te voeren en de uitkomsten hiervan op te nemen in documenten. De
     rekenmachine kent twee functies: berekeningen en formules. De
     formulefunctie wordt gebruikt voor ingewikkelde formules waarin
     trigonometrische en rekenkundige functies worden gecombineerd.
     De berekeningenfunctie is bedoeld voor eenvoudige rekenkun-
     dige bewerkingen. De toetsen van het minitoetsenbord worden op
     dezelfde manier gebruikt als die van een standaardrekenmachine.

     Namenlijsten

     Via het subsysteem `Namenlijsten' heeft de gebruiker toegang tot
     de verschillende namenlijsten die in ALL-IN-1 IOS beschikbaar
     zijn, bijvoorbeeld tot de namenlijst die door de systeembe-
     heerder wordt bijgehouden en die telefoonnummers en adressen
     bevat. Ook kan een lijst van alle ALL-IN-1 IOS gebruikers worden
     geraadpleegd.


                                    11

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Dit subsysteem biedt tevens mogelijkheden voor het onderhouden
     en raadplegen van een persoonlijke telefoongids, een lijst van
     bijnamen en verzendlijsten.

     Door middel van de installatie van de Distributed Directory
     Service stelt ALL-IN-1 IOS de gebruiker in staat om post-
     namenlijsten te doorzoeken aan de hand van bepaalde zoekcriteria
     zoals naam, afdeling, lokatie en organisatie.

     ALGEMENE SYSTEEMKENMERKEN

     Verplaatsing door menu's

     De ALL-IN-1 IOS applicaties worden benaderd via een hiërarchisch
     menusysteem. Ervaren gebruikers kunnen tussenliggende menu's op
     eenvoudige wijze overslaan.

     De gebruiker kan zijn werk onderbreken om een nieuw bericht te
     lezen, de tijd op te roepen of om naar Tijdbeheer, Namenlijsten,
     Rekenmachine of Notitieblok te gaan.

     Gebruikers die vertrouwd zijn met VAX/VMS opdrachten, kunnen
     deze rechtstreeks invoeren zonder ALL-IN-1 IOS te verlaten.

     ALL-IN-1 kent twee gebruikers-interfaces. Er is een menu-
     interface zoals deze in de meeste ALL-IN-1 applicaties wordt
     gebruikt, en een interface die gebruik maakt van opdrachtregels.
     Deze laatste interface, waarin geen menu's maar opdrachtregels
     worden afgebeeld, is met name nuttig voor gebruikers die op ef-
     ficiënte wijze via een telefoonverbinding met ALL-IN-1 willen
     werken.

     Help

     Gebruikers kunnen Help opvragen bij elk onderdeel van ALL-
     IN-1 IOS. De Help-faciliteit geeft direct informatie over de
     betreffende functie, zodat de gebruiker de documentatie niet
     hoeft te raadplegen.


                                    12

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Online training

     De gebruiker kan online trainingslessen volgen waarin de werking
     van de verschillende subsystemen van ALL-IN-1 IOS wordt uit-
     gelegd aan de hand van interactieve voorbeelden. Via de optie
     `Nieuwe functies' kunnen ervaren ALL-IN-1 IOS gebruikers snel
     een overzicht krijgen van de toegevoegde functionaliteit.

     Gebruikersprocedures

     Met Gebruikersprocedures (GP's) kunnen reeksen steeds terug-
     kerende toetsaanslagen worden geautomatiseerd. Het aantal GP's
     en het aantal toetsaanslagen dat u in een GP kunt opslaan, is
     onbeperkt. Het is mogelijk binnen een GP een andere GP aan te
     roepen.

     Document-opmaak

     Door middel van een documentreserveringssysteem wordt ervoor
     gezorgd dat wanneer een gebruiker een document bewerkt, andere
     gebruikers er geen toegang toe kunnen krijgen.

     Het model voor document-opmaak maakt duidelijk onderscheid
     tussen wijzigbare documenten en definitieve documenten. Het
     model trekt een scheiding tussen opmaken en afdrukken, zodat de
     opmaak van documenten los van het afdrukken kan plaatsvinden.

     Het achtergrond-opmaakprogramma levert CDA-opmaak, zodat CDA-
     opmaak zowel interactief als in batch kan worden uitgevoerd.

     Door middel van afdrukniveaucontrole wordt zeker gesteld dat de
     afdrukbestemming de uiteindelijke vorm van het document onder-
     steunt. Als de bestemming de definitieve vorm niet ondersteunt,
     dan wordt, indien mogelijk, het document geconverteerd naar een
     opmaak die wel wordt ondersteund, of anders wordt de gebruiker
     aangeraden af te drukken op een andere printer.




                                    13

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Afdrukken

     Met de afdrukfunctie kan de gebruiker opgeven op welke printer
     een document moet worden afgedrukt, hoeveel exemplaren er moeten
     worden afgedrukt en hoe het uitvoerdocument moet zijn opgemaakt.
     Het uitvoerdocument kan naar alle printers worden gestuurd die
     beschikbaar zijn voor ALL-IN-1 IOS gebruikers, naar een ander
     document, of naar het beeldscherm. Documenten waarin Runoff-
     opdrachten voorkomen, worden automatisch door DSR (Digital
     Standard Runoff) verwerkt voordat ze worden afgedrukt. Het
     afdrukken vindt op de achtergrond plaats zodat de terminal
     beschikbaar blijft voor andere activiteiten, op momenten dat
     er geen interactie met het afdruk/opmaakprogramma nodig is.

     Door middel van afdrukniveaucontrole wordt zeker gesteld dat de
     afdrukbestemming de definitieve documentopmaak ondersteunt.

     Afdrukopties voor LPS-printers (LPS20 en LPS40) en andere prin-
     ters kunnen worden opgegeven tijdens een afdrukbewerking. Met
     behulp van door het systeem of door de gebruiker gedefinieerde
     opmaakstijlen wordt het opmaken van documenten vereenvoudigd. De
     doorvoer van taken tijdens een meervoudige afdrukbewerking is
     verbeterd.

     Wachtrijbeheer

     ALL-IN-1 IOS geeft de gebruiker de mogelijkheid om bewerkin-
     gen uit te voeren op zijn eigen taken in afdruk-, batch- of
     server-wachtrijen. Door middel van de index-opties kunnen ge-
     bruikers taakgegevens bekijken, taken wissen, kenmerken van
     taken bewerken, en de uitvoering van taken stoppen en opnieuw
     starten.

     Binnen ALL-IN-1 IOS kunnen wachtrijen en taken worden beheerd.
     Beheerders kunnen een of meer gebruikers machtigen om bepaalde
     lokale wachtrijen te beheren.

     Gebruikersprofiel

     Iedere ALL-IN-1 IOS gebruiker heeft een gebruikersprofiel waarin
     informatie over die gebruiker is opgenomen.

                                    14

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Via het menu `Gebruikersinstellingen' kan de gebruiker een aan-
     tal persoonlijke gegevens wijzigen, bijvoorbeeld naam, adres,
     telefoonnummer, afdeling en functie. De gebruiker kan ook ge-
     gevens over zijn werkomgeving invullen en wijzigen, zoals de
     indeling van de werkweek, het begin en einde van de werkdag, de
     editor die wordt gebruikt, het melden van binnengekomen berich-
     ten en het verzenden van leesbewijzen.

     De systeembeheerder houdt informatie bij aangaande de toe-
     gangsprivileges, de standaard-directory van de gebruiker en
     de toegang tot de formulierenbibliotheek.

     Selecteren in een index

     In een index kan een gebruiker een aantal items kiezen waarop
     hij een bepaalde bewerking wil uitvoeren, bijvoorbeeld af-
     drukken, wissen of multi-archiveren. Op die manier hoeft de
     gebruiker maar één keer de gewenste opdracht te geven voor alle
     gekozen items. De opties waarover de gebruiker beschikt wan-
     neer hij een index heeft aangemaakt, staan in een indexmenu.
     De gebruiker kan binnen een index naar boven of naar beneden
     scrollen.

     INTERNATIONAAL

     ALL-IN-1 IOS is ontworpen om een meertalige omgeving te onder-
     steunen. Deze ondersteuning is afhankelijk van de aanwezigheid
     van de specifieke taalvarianten (raadpleeg het System Support
     Addendum SSA 25.A9.xx-x.) ALL-IN-1 IOS kan worden gebruikt in
     een meertalig netwerk en kan meertalige bewerkingen op een indi-
     vidueel systeem ondersteunen. Alle taalvarianten, inclusief de
     Amerikaans-Engelse, moeten echter tot dezelfde versie behoren.







                                    15

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     SYSTEEMBEHEER

     Het subsysteem `System Management' wordt gebruikt voor het
     routine-onderhoud van ALL-IN-1 IOS. Hieronder vallen bij-
     voorbeeld het plannen van onderhoudsprocedures, printerbe-
     heer, onderhoud van DDS- en netwerkprofielen, het bijhouden
     van statistische overzichten en het beheer van quota in het
     gemeenschappelijke gebied.

     De systeembeheerder kan een ALL-IN-1 beheerder zonder VMS-
     privileges benoemen aan wie hij het beheer kan toewijzen over
     het volgende: gebruikersaccounts (aanmaken, wissen, verplaatsen
     en herbenoemen), de archivering van documenten, systeemverzend-
     lijsten, de planning van onderhoudsprocedures, de controle van
     ALL-IN-1 overzichten en het stopzetten van ALL-IN-1.

     ALL-IN-1 IOS beschikt over een meetvoorziening (metering) die
     systeembeheerders in staat stelt om informatie te verzamelen
     over het gebruik van systeemmiddelen in ALL-IN-1 IOS sessies
     voor van te voren gedefinieerde taken. Applicatieprogrammeurs
     kunnen hun eigen meetprocedures definiëren en aanmaken. Met be-
     hulp van de meetvoorziening kan worden vastgelegd hoe vaak de
     voorziening wordt aangeroepen, de gebruikte CPU-tijd, directe
     I/O, gebufferde I/O, het aantal paginafouten. Meetgegevens kun-
     nen ook worden verzameld door DECtrace, als dit tenminste op het
     systeem is geïnstalleerd. Met dit programma kan de verzamelde
     informatie worden beheerd en gerapporteerd.

     PROGRAMMA-ONTWIKKELING

     ALL-IN-1 IOS is een formulier-gestuurd systeem dat gebruik maakt
     van VAX FMS (Forms Management System).

     Met behulp van het subsysteem `Programma-ontwikkeling', gecom-
     bineerd met VAX FMS en de VAX FMS Form Language Translator, kan
     het ALL-IN-1 systeem worden gewijzigd. ALL-IN-1 IOS kan worden
     aangepast aan de specifieke wensen van de gebruiker en biedt een
     platform voor applicatie-ontwikkeling en -integratie. ALL-IN-1
     IOS biedt een programmeer-interface naar algemene functies en

                                    16

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     mechanismen waarmee de besturing kan worden overgedragen van de
     ene applicatie of functie op de andere (stroomsturing of `flow
     control'). Deze functies zijn uitgebreid in ALL-IN-1 IOS.


     CUSTOMIZATION MANAGEMENT

     Customization Management biedt ondersteuning voor aanvullende
     elementtypen. Alle elementtypen die aangepast kunnen worden
     en die bij ALL-IN-1 IOS worden geleverd, worden ondersteund,
     evenals elementtypen van de klant zelf.

     De installatie en het beheer van aanpassingen aan applicaties
     wordt ondersteund door middel van nieuw ingevoerde applicatie-
     gebieden. Ondersteuning voor aangepaste bedrijfssystemen wordt
     geboden via het gebruik van applicatiegebieden. Ook wordt de
     overdracht van aanpassingen en applicaties van het ene systeem
     naar het andere ondersteund.

     Contextgevoelige menu-opties zijn beschikbaar, zodat men ervoor
     kan zorgen dat alleen de menu-opties die van belang zijn voor
     een bepaald elementtype weergegeven worden en gekozen kunnen
     worden.

     Customization Management biedt geavanceerde functies voor pro-
     grammeurs en beheerders, zoals een verbeterde rapportage, en het
     tonen van meldingen wanneer een verzoek staat te wachten of is
     voltooid. ALL-IN-1 IOS introduceert ook het begrip `Application
     Maintainer' om te vermijden dat de ALL-IN-1 systeembeheerder
     alleen verantwoordelijk wordt gesteld voor het beheer van nieuwe
     of gewijzigde applicaties.

     Met behulp van Customization Management kunnen systeembeheer-
     ders en applicatieprogrammeurs het standaard ALL-IN-1 systeem op
     controleerbare en uniforme wijze aanpassen. Het biedt de moge-
     lijkheid om aanpassingen te maken, te wijzigen, te indexeren en
     te beheren. Van elke wijziging wordt een `modification history
     record' bijgehouden.

                                    17

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     PC SERVER VOOR ALL-IN-1 CLIENTS

     ALL-IN-1 IOS voorziet in server-ondersteuning voor PC's door
     implementatie van de client/server-technologie. Het gebruiks-
     recht voor ALL-IN-1 IOS omvat tevens het gebruiksrecht van de
     ALL-IN-1 DESKtop Server for VMS. De media-kit moet apart worden
     besteld. Raadpleeg voor meer informatie over de mogelijkheden
     van de server en beschikbare clients de ALL-IN-1 DESKtop Server
     for VMS Software Product Description (SPD 31.71.xx).

     IBM[R] 3270 TERMINAL ONDERSTEUNING

     ALL-IN-1 IOS kan worden gebruikt met onderstaande IBM-
     toetsenborden bij "CUT mode" terminals (CUT - Control Unit
     Terminal) die gebruik maken van de CMX04-keuzekaart in een
     DECserver 550:

     o  122 Key Typewriter (normale stand)

     o  122/104 Key Typewriter (emulatiestand)

     o  102 Key Typewriter

     o  87 Key Typewriter

     ALL-IN-1 DOCUMENTATIE

     Bij ALL-IN-1 IOS hoort standaard de volgende documentatie:

     o  Voor u begint

     o  Handleidingen voor systeembeheer:

        -  Release Notes

        -  ALL-IN-1 Installation Guide

        -  Differences from ALL-IN-1 V2.4 (online, onderdeel van de
           Conflict Checking and Resolution Tool (CART))

        -  Management Guide

        -  Mail Management Guide

                                    18

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


        -  CDA Converter Library documentatie-set

        -  Message Router documentatie-set

        -  VMSmail Gateway documentatie-set

        -  VAX FMS V2.4 Installation Guide

        -  VAX Notes Installation Guide

     o  Programmeurshandleidingen:

        -  Application Programming: Getting Started

        -  Application Programming: Guide

        -  Application Programming: Using Customization Management

        -  Application Programming: Reference Volume 1, 2

        -  Application Programming: FMS Reference

        -  Application Programming: User Interface Standards

        -  Application Programming: Mini Reference

        -  Application Programming: Index

     o  Gebruikshandleidingen:

        -  ALL-IN-1 Naslaggids

        -  ALL-IN-1/WPS-PLUS Naslaggids

     o  Handleidingen voor de ervaren gebruiker:

        -  ALL-IN-1 Handboek

        -  ALL-IN-1/WPS-PLUS Handboek

        -  ALL-IN-1 Beheer

        -  ALL-IN-1 WPS-PLUS Printer Characteristics

        -  Toetsenbordindelingen

     Extra exemplaren van deze handleidingen kunnen afzonderlijk
     worden aangeschaft.

                                    19

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     BRONCODE

     Er zijn verscheidene broncode-modules verkrijgbaar om het
     aanpassen van ALL-IN-1 IOS te vergemakkelijken. Deze modules
     zijn leverbaar op alle voor dit produkt beschikbare typen dis-
     tributiemedia. Deze broncodes worden verstrekt zonder enige
     expliciete of impliciete garantie.

     Opmerking: Als bij de aanpassing van ALL-IN-1 IOS gebruik wordt
     gemaakt van .B32, .BLI of .REQ modules, is VAX BLISS-32 vereist.
     VAX BLISS-32 is niet vereist voor de definitie van bedrijfsspe-
     cifieke functies.

     INSTALLATIE

     De installatie van dit produkt kan worden uitgevoerd door klan-
     ten die veel ervaring hebben met het beheer van VMS en van
     ALL-IN-1. Digital raadt alle andere klanten aan een beroep
     te doen op de installatie-service van Digital. De installa-
     tie van de programmatuur wordt dan uitgevoerd door een ervaren
     software-specialist van Digital. De installatie van dit produkt
     is kosteloos indien het samen met het systeem wordt aangeschaft.
     Voor het installeren van nieuwe versies van dit produkt is SUIS
     (Software Update Installatie Service) beschikbaar.

     CART (Conflict Checking and Resolution Tool)

     Dit hulpmiddel wordt geleverd als onderdeel van de installa-
     tieprocedure, maar dient te worden gebruikt voordat de nieuwe
     ALL-IN-1 IOS versie wordt geïnstalleerd. Het stelt vast welke
     aanpassingen in het bestaande systeem zijn aangebracht en geeft
     aan welke wijzigingen nodig zijn voor de migratie van appli-
     caties en aanpassingen. Het bevat een aantal procedures die
     controleren op gewijzigde meldingen en verplichte wijzigingen,
     en er wordt een controlelijst aangemaakt op basis van het docu-
     ment met Differences. Met de daarvoor bestemde optie kunt u het
     document met Differences afdrukken voordat u de nieuwe versie
     van ALL-IN-1 IOS installeert.

                                    20

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     Naast elkaar draaiende systemen

     Deze voorziening maakt het mogelijk om ALL-IN-1 IOS te instal-
     leren op een systeem waarop reeds ALL-IN-1 V2.3 of V2.4 draait.
     Op die manier kunnen klanten de nieuwe functionaliteit evalueren
     en de migratie van hun bestaande applicaties plannen. Er worden
     geen gegevens gemeenschappelijk gebruikt, maar het ALL-IN-1 IOS
     systeem is volledig functioneel.

     Opmerking: Naast elkaar draaiende systemen kunnen niet worden
     samengevoegd. In de ALL-IN-1 Installation Guide wordt de juiste
     procedure beschreven voor de overdracht van aanpassingen.

     Raadpleeg het System Support Addendum (SSA 25.A9.xx-x) voor
     informatie over de beschikbaarheid en de benodigde versies van
     vereiste en optionele programmatuur.

     VEREISTE APPARATUUR

     Processoren en/of apparatuurconfiguraties zoals omschreven in
     het System Support Addendum (SSA 25.A9.xx-x).

     VEREISTE PROGRAMMATUUR

     o  VMS-besturingssysteem

     o  DECnet-VAX eind-node is vereist

     Opmerking: ALL-IN-1 en ALL-IN-1 STARTER kunnen niet op één en
     hetzelfde systeem worden geïnstalleerd.

     TAALSPECIFIEKE PROGRAMMATUUR

     Raadpleeg het System Support Addendum (SSA 25.A9.xx-x) voor
     informatie over taalafhankelijke wijzigingen op dit produkt.




                                    21

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     BESTELINFORMATIE

     Programmatuurgebruiksrec  QL-AAAH*-**

     Programmatuurmedia:       QA-AAAHA-H*

     Documentatie:             QA-AAAHA-GZ

     Programmatuur-            QT-AAAH*-**
     services:

     Overige documentatie

     Gebruiksdocumentatieset:  QA-AAAHM-GZ

     Documentatieset voor      QA-AABHA-GZ
     ervaren gebruikers:

     ALL-IN-1/US Documentatie

     Management Documen-       QA-AAAAB-GZ
     tation:

     AP&I Documentation        QA-AAAAC-GZ
     Kit:

     File Cabinet Server       QA-AAAAL-GZ
     API:

       Geeft aan dat deze velden variabel zijn. Zie de desbetreffende
     prijslijsten voor nadere informatie over gebruiksrecht, services
     en media.

     PROGRAMMATUURGEBRUIKSRECHT

     De verstrekking van deze programmatuur geschiedt volgens de
     bepalingen voor het verlenen van een gebruiksrecht zoals deze
     staan vermeld in de Algemene Voorwaarden van Digital. Neem

                                    22

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     contact op met Digital voor meer informatie over het beleid
     en de voorwaarden van Digital ten aanzien van gebruiksrechten.

     Ondersteuning License Management Facility

     Dit gelaagde produkt ondersteunt de VMS License Management
     Facility.

     Gebruiksrecht-eenheden voor dit produkt worden toegekend op een
     "Unlimited System Use" plus "Personal Use" basis.

     Dit gelaagde produkt wordt verstrekt met een gebruiksrecht voor
     "Personal Use". In elk gebruiksrecht voor "Personal Use" is
     vastgelegd welke individuele gebruiker dit gelaagde produkt mag
     gebruiken.

     ALL-IN-1 IOS bevat bovendien een "Personal Licensing Reporting
     Tool". Systeembeheerders en ALL-IN-1 beheerders kunnen hiermee
     op eenvoudige wijze vaststellen of de voor het bedrijf geldende
     gebruiksrechtlimiet is bereikt of overschreden.

     Meer informatie over de License Management Facility vindt u in
     de VAX/VMS Operating System Software Product Description (SPD
     25.01.xx) of in de handleiding License Management Facility van
     de VAX/VMS-documentatieset.

     Neem contact op met Digital voor meer informatie over het beleid
     en de voorwaarden van Digital ten aanzien van gebruiksrechten.

     PROGRAMMATUUR-SERVICE

     Digital biedt een groot aantal service-mogelijkheden. Neem voor
     informatie contact op met Digital.






                                    23

 


     ALL-IN-1/NEDERLANDS Integrated Office System Server SPD 25.A9.04
     for VMS, versie 3.0


     PROGRAMMATUURGARANTIE

     Digital biedt garantie voor dit programmatuurprodukt bij de
     aanschaf van een gebruiksrecht voor dit produkt conform het
     Software Warranty Addendum van deze SPD. Deze garantie wordt
     verleend voor een periode van 12 maanden.

     [R]  PostScript is een geregistreerd handelsmerk van Adobe
          Systems Inc.

     [R]  IBM en ProPrinter zijn geregistreerde handelsmerken van
          International Business Machines Corporation.

     [R]  Toshiba is een geregistreerd handelsmerk van Kabushiki
          Kaisha Toshiba.

     [R]  HP, DeskJet, en LaserJet zijn geregistreerde handelsmerken
          van Hewlett-Packard Corporation.

     [TM] Het DIGITAL-logo, ACMS, ALL-IN-1, CDA, CI, CompacTape,
          DEC, DECchart, DECdx, DECdx/RSTS, DEClaser, DECmate,
          DECnet, DECpage, DECnet-VAX, DECtrace, DECtalk, DECterm,
          DECwrite, DECserver, DECstation, DECwindows, DDIF, DX,
          EDT, LA50, LA75, LJ250, LN03, LN03 PLUS, LN03R, LQP02,
          LQP03, MicroVAX, PrintServer, Professional, Rainbow,
          RSX, TOPS-20, TK, VAX, VAXcluster, VAXft, VAXmate, VAX
          DATATRIEVE, VAX FMS, VAX Notes, VAX RALLY, VAX TEAMDATA,
          VAX VTX, VAXstation, VAXserver, VMS, VT, WPS, en WPS-PLUS
          zijn handelsmerken van Digital Equipment Corporation.










                                    24
