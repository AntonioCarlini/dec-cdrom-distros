 






     Software
     Product
     Description

     ________________________________________________________________

     PRODUKTNAMN:  ALL-IN-1/SVENSKA Integrated Office System Server 
				    SPD 25.B0.04 for VMS, Version 3.0

     ALLMÄN BESKRIVNING

     ALL-IN-1 Integrated Office System (IOS) Server for VMS är en 
     anpassningsbar, menystyrd programvara som samordnar 
     kontorstillämpningar och integrerar olika affärsinriktade 
     tillämpningar. ALL-IN-1 IOS förenar dessa tillämpningar i ett 
     lättanvänt, menystyrt informationssystem och erbjuder 
     funktioner som underlättar gruppsamarbete och delning av 
     dokument mellan användare.

     Genom den elektroniska posten och genom möjligheten att koppla 
     ihop terminaler och system i datornät, kan användare av ALL-IN-1
     IOS sända och ta emot dokument som har skapats på avdelningens, 
     företagets eller användarens eget system.

     ALL-IN-1 IOS består av:

     o  ALL-IN-1 kontorstillämpningar

     o  VAX FMS (omfattar både FMS och Forms Language Translator)

     o  Message Router VMS Gateway (omfattar både Message Router och 
	Gateway till VMS Personal Mail)

     o  CDA Converter Library for VMS (krävs för understöd av CDA)

     o  ALL-IN-1 CDA Interoperability kit

     o  VAX Notes och ALL-IN-1-gränssnittet mot VAX Notes 
	(ALL-IN-1 Forum)

     o  ALL-IN-1 DESKtop Server for VMS (endast licens; media 
	säljs separat)

                                  DIGITAL              September 1992
                                                          AE-GF42H-TE

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     I ALL-IN-1 IOS når användaren de olika tillämpningarna på ett lo-
     giskt sätt. Användarens dokument lagras i mappar i ett personligt
     arkiv, och kan sedan nås via kontorstillämpningarna.

     Kontorstillämpningarna bygger på bassystemets funktioner. Dessa 
     funktioner är även tillgängliga när man kundanpassar systemet 
     eller utvecklar tillämpningar som skall finnas i ALL-IN-1 IOS. 
     Kontorstillämpningar:

     Arkivhantering

     Arkivet i ALL-IN-1 IOS påminner om ett vanligt arkivskåp: där 
     finns lådor med dokument i mappar. Mapparna ligger i alfabetisk 
     ordning och dokumenten i mapparna ligger i kronologisk ordning 
     med det senast skapade dokumentet först, förutom i inkorgen, 
     där det senast inkomna meddelandet läggs sist.

     Alla mappar som skapats i tidigare versioner av ALL-IN-1 placeras
     vid uppgraderingen i lådan HUVUDLÅDA, där också mapparna för 
     elektronisk post finns (INKORG, SÄNDA, SKAPADE och LÄSTA). 
     Användaren kan skapa egna lådor, som kan vara gemensamma eller 
     privata.

     Information om varje dokuments titel, tillkomstdatum, 
     dokumentnummer, författare, nyckelord och dokumenttyp förvaras i 
     arkivet. Användaren kan skriva ut eller ta bort flera dokument 
     åt gången och välja ut dokument utifrån egna urvalskriterier.

     Ett eller flera dokument åt gången kan flyttas, läggas i flera 
     mappar och kopieras. Information såsom titel och nyckelord kan 
     ändras. När användaren väljer att lägga ett dokument i flera 
     mappar innebär det att dokumentet får referenser i de nya 
     mapparna och kan nås från dessa. Fortfarande finns dock endast 
     en kopia av dokumentet.

     Dokument som användaren tar bort sparas i mappen PAPPERSKORG tills
     denna töms.

     Delar av dokument eller innehållet på en skärmbild kan tillfälligt
     placeras i anteckningsboken. Innehållet i anteckningsboken kan in-
     fogas i ett dokument och redigeras, skrivas ut, läsas eller sändas
     med elektronisk post.

                                     2

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     I arkivet kan användaren spara och komma åt dokument oavsett deras
     textformat. Som standard understöds formaten ASCII, DX och WPS-PLUS.

     I ALL-IN-1 IOS finns en funktion som gör det möjligt för använda-
     ren och den systemansvarige att långtidslagra dokument som finns på
     enskilda användares konton eller på gemensamma areor.

     o  Gemensamt arkiv

        Användaren kan skapa gemensamma lådor för att ge andra användare
        möjlighet att läsa och redigera gemensamma dokument. Lådans ägare
        har full åtkomstkontroll och styr vilka användare som skall komma
        åt lådan och vilka funktioner dessa skall få utföra på dokumen-
        ten. När användaren skall göra ändringar i ett gemensamt doku-
        ment, kan han eller hon låsa det så att ingen annan kommer åt det
        under tiden. Den som då försöker redigera dokumentet får medde-
        lande om att det används samt om vem som har låst det.

        Arkiv på skilda system kopplas samman med hjälp av programvaran
        ALL-IN-1 Distributed Sharing Option. Se denna programvaras 
        Software Product Description (SPD 36.79.xx) för mer information.

     o  Grupper

        En användare kan låta ett antal andra användare utgöra en grupp.
        Flera grupper kan definieras, och grupperna kan få åtkomstbehö-
        righet till gemensamma dokument eller lådor. Medlemmar kan läg-
        gas till och tas bort från en grupp och deras åtkomstbehörighet
        regleras därvid automatiskt.

     o  SFCP-konvertering

        Ett program finns för konvertering av SFCP-arkiv till den nya  
        typen av arkiv med gemensamma lådor.

     Elektronisk post

     Undersystemet Elektronisk post gör det möjligt för användare att ut-
     byta meddelanden. Användaren kan skapa, redigera, skriva ut, läsa,
     ta bort, ta emot och sända meddelanden. Även brevhuvudet (som bl a
     har uppgifter om mottagare och ärende) kan redigeras innan medde-
     landet sänds.

                                     3

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     När användaren skapar ett meddelande anger han vilka mottagare det
     ska sändas till, och eventuellt vilka som skall få kopior. För att
     spara tid vid adresseringen kan användaren skapa kortnamn, som bara
     användaren själv kan se, eller distributionslistor.

     Inkomna och lästa meddelanden kan vidarebefordras och/eller besva-
     ras. Svaren kan sändas till avsändaren enbart eller till alla mot-
     tagare. Avsändaren kan begära kvittens på att mottagaren har fått
     och/eller läst ett meddelande. Meddelandena ges en av följande pri-
     oritetsgrader: express, första klass eller andra klass. Avsändaren
     kan själv ange en tidpunkt då meddelandet skall sändas.

     Meddelanden ser ut som vanliga dokument och behandlas som sådana av
     användaren. I ALL-IN-1 IOS finns mappar för inkommande, lästa, ska-
     pade och sända meddelanden. När ett meddelande har sänts har avsän-
     dare och mottagare oftast tillgång till samma kopia av meddelandet
     om de arbetar på samma system. Denna kopia kan inte redigeras. Med-
     delanden kan flyttas eller läggas i flera mappar i användarens ar-
     kiv. Även dokument från arkivet kan sändas till andra användare.

     Användaren kan välja att låta alla inkommande meddelanden vidare-
     befordras automatiskt till en annan användare. Dessutom kan använ-
     daren skapa ett svarsmeddelande som automatiskt sänds som svar på
     alla inkommande meddelanden t ex under semesterperioden.

     Det gemensamma arkivet i undersystemet för elektronisk post gör att
     funktionerna utförs korrekt även i gemensamma och distribuerade mil-
     jöer. Funktionerna i elektronisk post utförs alltid i lådan HUVUD-
     LÅDA.

     En förteckning över ett meddelandes bilagor kan visas och bilagorna
     kan t ex skrivas ut eller läsas. De kan även sparas som redigerbar
     text eller som meddelanden som kan besvaras eller vidarebefordras.

     Med menyvalet Arbeta med någon annans post (AAP) kan en användare
     sköta posten för en annan användare, t ex en sektreterare för en 
     chef. Menyvalet Bestäm åtkomst till elektronisk post (BÅE) gör det 
     möjligt för användaren att ange vilka som skall få åtkomst till 
     hans eller hennes post. När någon annan än ägaren skickar ett 
     meddelande, visas både ägarens och avsändarens namn i brevhuvudet.

                                     4

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Flera förbättringar har gjorts i adresseringsfunktionen, t ex för-
     bättrat gränssnitt och möjlighet att skapa en distributionslista av
     adressaterna i ett mottaget meddelande. Hanteringen av kortnamn har
     också förbättrats: kortnamn kan skapas av bl a långa adresser, 
     adresser till andra system för elektronisk post samt ett meddelandes 
     avsändare.

     Genom Message Router for VMS kan användaren utbyta meddelanden med
     användare av ALL-IN-1 IOS på andra system i datornät som kommuni-
     cerar med DECnet. Message Router VMSmail Gateway låter användaren
     utbyta meddelanden med användare som har VMS Personal Mail. Se Mes-
     sage Router for VMS (SPD 26.33.xx).

     Textbehandling

     I textbehandlingen kan användaren skapa, redigera, skriva ut, läsa
     och ta bort dokument. Följande editorer medföljer ALL-IN-1 IOS: EDT,
     TPU, WPS och WPS-PLUS. Användaren väljer själv editor på formulä-
     ret Arbetsinformation.

     EDT och TPU är ASCII-editorer. Tangentkonventioner och terminologi
     i EDT och TPU gör dessa editorer mer lämpade för en tekniskt inrik-
     tad användare. WPS däremot har tangentkonventioner och terminologi
     som liknar WPS-PLUS, men ger ASCII-dokument i stället för WPL-
     dokument som resultat.

     WPS-PLUS för ALL-IN-1 IOS är Digitals kompletta textbehandlings-
     system. I denna version är funktionaliteten väsentligt utökad med 
     bl a följande: proportionell utskrift, möjlighet att välja font, 
     understöd för utskrift i PostScript[R], redigering i flera spalter 
     (upp till 25 höger/vänstermarginaler på en linjal), möjlighet att 
     skapa och /eller redigera upp till 10 dokument parallellt. Bland 
     övriga för bättringar för användaren märks t ex följande: 
     statusraden är mer informativ och markeringarna START KOMMANDO och 
     SLUT KOMMANDO infogas samtidigt med en och samma tangenttryckning.

     I WPS-PLUS finns bl a följande funktioner:

     o  infognings- och överskrivningsläge

                                     5

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     o  möjlighet för användaren att reglera marginaler och tabulator-
        stopp, inklusive vänsterjusterade, högerjusterade och 
	decimaljusterade tabulatorstopp

     o  automatisk centrering, understrykning, fetstil, dubbelunder-
	strykning, ändringsmarkeringar samt bakgrundsmarkering

     o  teknisk teckenuppsättning och vetenskapliga ekvationer

     o  möjlighet att skapa dokument som är upp till 256 tecken breda

     o  fotnotsnumrering, avsnittsnumrering i upp till nio nivåer, möj-
        lighet att automatiskt skapa innehållsförteckning, källförteck-
        ning och sakregister

     o  kontroll av enstaka rader överst och nederst på sidor; möjlig-
        het att definiera områden där sidbrytning inte får göras

     o  möjlighet att klippa ut och klistra in kolumner

     o  listbehandling och sortering för standardiserade brev och 
	underhåll av brevlistor - bakgrundsbearbetning understöds

     o  frasminnes- och standarddokument

     o  tvådimensionell grafik för diagram och ekvationer

     Tidsplanering

     I undersystemet Tidsplanering finns en kalender bestående av bok-
     ningar och uppgifter. Genom att välja menyalternativet Bokningar,
     översiktskalender får användaren fram en redigeringsbar bild av 
     dagens bokningar, vilket gör det lätt att snabbt göra ändringar. 
     På samma sätt ger menyvalet Uppgifter, översiktskalender en 
     redigeringsbar bild av dagens uppgifter. Översikten Bokningar och 
     uppgifter kombinerar dessa bilder och gör det möjligt att välja 
     alla tidsplaneringsfunktioner direkt från översikten.

     Användaren kan skräddarsy tidsplaneringsfunktionen så att endast 
     skärmbilder och menyval av intresse visas.

                                     6

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Bokningar kallas de aktiviteter som är bundna till en viss dag och
     tid. Det kan t ex gälla ett möte, dit deltagare kallas. Möteskal-
     lelser och svar på dessa skickas via elektronisk post. Användaren
     kan i sin kalender reservera tid då han inte är tillgänglig för mö-
     ten. En bokning kan markeras som konfidentiell, vilket medför att
     andra användare inte kan läsa beskrivningen av bokningen. En använ-
     dare kan föra in återkommande bokningar i sin kalender.

     Uppgifter kallas sådana aktiviteter som inte är bundna till någon
     speciell tid eller dag. Aktuella uppgifter kan visas på det sätt 
     användaren väljer: utifrån ett antal startdatum, utifrån planerade 
     slutdatum, pågående uppgifter, avslutade uppgifter, etc.

     I tidsplaneringen kan man söka på flera datorsystem efter ledig tid
     hos de mötesdeltagare man vill kalla. Sökningen resulterar i ett di-
     agram över mötesdeltagarnas lediga tid, det aktuella mötet oräknat.
     Omedelbar sökning utförs genom kalendrar såväl på användarens system
     som på andra system.

     ALL-IN-1 Forum

     Med ALL-IN-1 IOS följer undersystemet ALL-IN-1 Forum, som är ett
     ALL-IN-1-gränssnitt mot VAX Notes.

     I ALL-IN-1 Forum kan många användare samtidigt utbyta information
     och idéer, i ALL-IN-1s lättanvända meny- och formulärsystem, obe-
     roende av tid och geografiskt avstånd.

     Understöd för Compound Document Architecture (CDA)

     I ALL-IN-1 IOS understöds följande nya format:

     o  DDIF - standardformat för kodning i CDA

     o  DOTS - format för packning och överföring av sammansatta doku-
        ment, dvs CDA-dokument

     o  DTIF - kodformat för tabeller i CDA

     o  PS - PostScript[R], formatet för slutdokument i CDA

                                     7

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Användaren kan sända och ta emot dessa dokument i elektronisk post,
     spara dem i sitt arkiv, läsa, skriva ut, kopiera och konvertera dem.

     Alla de nya formaten kan läsas i ALL-IN-1 IOS, med undantag för 
     PostScript[R]. Kvaliteten på formateringen hos de data som visas 
     beror på vilken version av VMS som finns på systemet. I ALL-IN-1 IOS 
     används CDAs textformaterare som ger ett bättre resultat, med korrekt
     formatering och externa referenser. ALL-IN-1 IOS väljer automatiskt
     rätt metod utifrån vilken VMS-version som används.

     CDA-dokument skrivs ut i PostScript[R]-format om den aktuella skri-
     varen klarar detta; annars konverteras dokumentet före utskrift.

     Konverteringsfunktionen i CDA används för konvertering till och från
     de nya formaten.

     Om en användare försöker redigera ett CDA-dokument med en av stan-
     dardeditorerna i ALL-IN-1 IOS, visas ett meddelande om att dokumen-
     tformatet inte understöds av editorn. Användaren kan dock konver-
     tera dokumentet till ett lämpligt format före redigeringen och se-
     dan använda den önskade editorn. Vid konvertering finns det risk att
     formateringsattributen försvinner.

     CDA Base Services understöder arkivet i ALL-IN-1 IOS och gör det möj-
     ligt att arbeta med dokument som länkats från en CDA-tillämpning.
     Sammansatta dokument kan även separeras i arkivet.

     Tillämpningsprogrammerare har tillgång till de nya CDA-verktygen ge-
     nom de nya funktionerna för tillämpningsprogrammerare.

     Kommunikation

     Genom undersystemet Kommunikation kan användaren nå andra datorsystem
     utan att vara insatt i kommunikationsteknologi.

     Mer erfarna användare kan automatisera hela kommunikationsförfaran-
     det genom att använda kontrolldokument (vanliga ALL-IN-1-dokument
     som innehåller en uppsättning speciella kommandon). Kopplingen till
     andra datorsystem kan göras helt automatiskt förutsatt att modem med
     automatuppringning eller fasta linjer används och att det andra 
     systemet understöder terminaler med terminalportar som understöder 
     RS232.

                                     8

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Det finns också möjlighet att överföra filer mellan å ena sidan 
     DECmate II, DECmate III, VMS eller WPS-PLUS/DOS på persondator 
     och å andra sidan användarens arkiv i ALL-IN-1 IOS.

     Miniräknare

     Med miniräknaren kan användaren utföra beräkningar under arbetets
     gång och infoga resultatet i dokument. Miniräknaren kan användas 
     dels som en vanlig fickräknare för enkla aritmetiska beräkningar,
     dels för beräkning av komplicerade formler där trigonometriska och 
     aritmetiska funktioner kombineras. Det numeriska tangentbordet 
     används som en vanlig miniräknare.

     Register

     I undersystemet Register når användaren de register han har till-
     träde till. Användaren kan läsa poster i företagets telefonregis-
     ter, som innehåller telefonnummer och adresser och underhålls av 
     den systemansvarige. Det finns även ett register över alla 
     ALL-IN-1-användare på det aktuella systemet.

     Användaren kan skapa och underhålla egna telefonregister, kortnamn
     och distributionslistor.

     Om Distributed Directory Service (DDS) har installerats kan använ-
     daren söka i olika adressdatabaser utifrån till exempel 
     anställningsnummer, namn, avdelning och telefonnummer hem eller 
     till arbetet.

     Funktioner i bassystemet

     Menyhierarki

     Tillämpningarna nås genom en hierarki av menyer. Erfarna användare
     kan på ett enkelt sätt gå förbi menyer och komma direkt till öns-
     kad tillämpning.

     Användaren kan avbryta arbetet tillfälligt för att via den så kal-
     lade avbrottsmenyn läsa nya meddelanden, se vad klockan är eller 
     gå in i något av undersystemen Tidsplanering, Register, Miniräknare
     eller Anteckningsbok.

                                     9

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Den som är van att använda kommandon i VMS kan komma åt dessa 
     utan att behöva lämna ALL-IN-1 IOS.

     Det finns två typer av användargränssnitt i ALL-IN-1 IOS. I det 
     ena, menyläge, används menyer. Det andra gränssnittet, 
     kommandoläge, är snabbare och används huvudsakligen när man 
     arbetar över telefonnätet via modem. I detta arbetssätt visas 
     inga menyer, utan menyalternativen visas som textsträngar.

     Hjälp

     Användaren kan få hjälp överallt i ALL-IN-1 IOS genom att trycka
     på tangenten <HJÄLP>. I hjälptexten finns grundläggande 
     information om funktionerna.

     Datorstödd utbildning

     Användaren kan lära sig ALL-IN-1 IOS med hjälp av den datorstödda
     utbildningen. I interaktiva kurser leds användaren genom de olika
     undersystemen.

     Användardefinierade funktioner

     Med användardefinierade funktioner (ADFer) automatiseras 
     tangentsekvenser som används ofta. Antalet tangenttryckningar 
     som kan sparas i en ADF är obegränsat. En ADF kan även anropa 
     en annan ADF.

     Dokumenthantering

     Om ett dokument är gemensamt kan användaren låsa det för att 
     ingen annan skall kunna komma åt det under redigeringen.

     I ALL-IN-1 IOS görs en klar åtskillnad mellan redigerbara och 
     icke redigerbara dokument. Formatering och utskrift är klart 
     separerade, och kan utföras var för sig.

     CDA-formatering kan utföras såväl interaktivt som i bakgrunden.

     Vid utskrift kontrolleras dokumentets format. Om formatet inte 
     understöds av skrivaren konverteras dokumentet om möjligt till 
     ett format som understöds. Annars hänvisas användaren till en 
     annan skrivartyp.

                                    10

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Utskrift

     Vid utskrift av dokument kan användaren ange var dokumentet skall
     skrivas ut, antal kopior samt utskriftens format. Utskriften kan 
     göras på en skrivare som är ansluten till ALL-IN-1-systemet, till 
     ett annat dokument, till en VMS-fil eller på användarens terminal. 
     Dokument för vilka Runoff angetts som format behandlas med DSR 
     (Digital Standard Runoff) före utskriften. Utskriften görs i en 
     bakgrundsprocess på en serverkö, utom när användaren har ändrat 
     utskriftsinställningarna. Detta gör att terminalen blir fri för 
     andra uppgifter.

     Vid utskrift kontrolleras att dokumentets format understöds av 
     skrivaren.

     Dokument kan skrivas ut på LPS-skrivare (LPS20 och LPS40). 
     Utskriftsprofiler, där en viss uppsättning utskriftsinställningar 
     sparas, kan definieras av användaren själv eller för ett helt 
     system. Prestandan vid utskrift av flera dokument har förbättrats.

     Jobb och köer

     I ALL-IN-1 IOS har användaren möjlighet att arbeta med jobb som 
     är placerade i utskrifts- och serverköer samt köer för satsvis 
     bearbetning. Med hjälp av alternativen på menyerna för
     förteckningar kan användaren få information om jobb, ta bort 
     jobb, redigera jobbens attribut och starta om jobb som utförs.

     Köer och jobb kan skötas från ALL-IN-1 IOS. Den systemansvariga 
     kan låta en eller flera användare ha hand om köer som nås från 
     systemet.

     Användarprofil

     Användarprofilen innehåller information om en användare. Delar 
     av användarprofilen kan användaren se och ändra. På formuläret 
     Personuppgifter kan alternativa stavningar av namnet, adress, 
     telefonnummer och titel ändras. På formuläret Arbetsinformation 
     kan användaren ändra uppgifter om till exempel arbetsvecka, 
     arbetstider, editor och typ av elektronisk post. Här görs också

				   11


 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     inställningar för underrättelse om nya meddelanden och läskvittens.

     Endast den systemansvarige kan ändra uppgifter om fullständigt namn,
     privilegier, standardfilkatalog och åtkomst till formulärbibliotek.

     Innehållsförteckning

     Användaren kan skapa en urvalslista från en innehållsförteckning 
     genom att välja ut poster i den. Felaktiga val kan återställas. 
     Funktioner som t ex utskrift och arkivering kan utföras på alla 
     utvalda poster samtidigt. På Meny för innehållsförteckningar finns 
     de alternativ som är tillgängliga för den aktuella 
     innehållsförteckningen. Det går att bläddra såväl framåt som bakåt 
     i innehållsförteckningen.

     Flera språk

     ALL-IN-1 IOS är utformat så att flera språk kan användas samtidigt.
     ALL-IN-1 IOS kan alltså användas i flerspråkiga datornät och 
     understödja operationer på flera språk på samma system, förutsatt 
     att alla språken använder samma version av ALL-IN-1 IOS. Se dock 
     System Support Addendum för information om vilka språk som 
     understöds.

     Systemunderhåll

     Funktionerna för den systemansvarige används för att utföra under-
     håll av ALL-IN-1 IOS, såsom planering och ändring av städrutiner
     (t ex funktionerna File Cabinet Verify and Repair och Empty Waste-
     basket), underhåll av skrivare, underhåll av nätverksprofiler och 
     DDS-profiler, prestandamätning, kontroll av det gemensamma 
     lagringsområdet. Den systemansvarige kan välja att låta en 
     systemadministratör utan privilegier i VMS sköta användarkonton 
     (skapa, ta bort, flytta, döpa om, ändra lösenord), lagring av 
     dokument, systemdistributionslistor, städrutiner, kontroll av 
     undantags- och informationsrapporter i ALL-IN-1 samt avstängning 
     av ALL-IN-1.

     I ALL-IN-1 IOS finns en funktion för prestandamätning med vilken den
     systemansvarige och de som utvecklar tillämpningar i ALL-IN-1 IOS
     kan definiera och skapa egna prestandamätare, dock högst 128 st. Om
     man slår på mätningsfunktionen för en tillämpning visas information

                                    12

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     om hur många gånger mätningen anropas, användning av CPUn, Direct
     I/0, Buffered I/0, Page Faults.

     Anpassning och programutveckling

     ALL-IN-1 IOS bygger på formulär som skapas med VAX FMS (Forms Ma-
     nagement System). Se Software Product Description för VAX FMS 
     (SPD 26.10.xx) för ytterligare information.

     I undersystemet för programutveckling kan ändringar göras i syste-
     met med hjälp av VAX FMS och VAX FMS Form Language Translator.
     ALL-IN-1 IOS kan anpassas enligt kundens specifika krav och erbjuda
     en plattform för programutveckling och integrering. ALL-IN-1 IOS har
     ett programmeringsgränssnitt mot gemensamma funktioner och mekanis-
     mer med vilka kontrollen kan flyttas från en tillämpning eller funk-
     tion till en annan (t ex flödeskontroll). Dessa funktioner har för-
     bättrats i ALL-IN-1 IOS.

     Undersystemet för anpassning av ALL-IN-1 IOS ger understöd för yt-
     terligare komponenttyper. Alla anpassningsbara komponenttyper som
     medföljer ALL-IN-1 IOS understöds. Kunden kan även skapa egna kom-
     ponenttyper.

     Installation och underhåll av anpassade tillämpningar understöds ge-
     nom införandet av tillämpningsareor. Detsamma gäller företagets andra
     system med anpassningar. Dessutom kan anpassningar och tillämpningar
     överföras från ett system till ett annat.

     Sammanhangsberoende menyval finns, vilket gör det möjligt att en-
     dast visa och använda de menyval som är relevanta för en viss kom-
     ponent.

     I undersystemet för anpassning av ALL-IN-1 IOS finns utökad funk-
     tionalitet för programmerare och systemansvariga, såsom förbättrad
     rapportering och meddelande till systemansvarig om status på utförda
     funktioner. I ALL-IN-1 IOS införs också begreppet Application Main-
     tainer (tillämpningsansvarig), så att den systemansvariga inte be-
     höver vara den enda ansvariga för underhållet av nya eller ändrade
     tillämpningar.

                                    13

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Undersystemet för anpassning av ALL-IN-1 IOS ger systemansvariga och
     tillämpningsprogrammerare möjlighet att anpassa sitt system på ett
     ordnat sätt. Det finns möjlighet att skapa, ändra, förteckna och kon-
     trollera anpassningar samt skapa en lista med ändringshistorik för
     varje anpassning.

     Server för ALL-IN-1-klienter

     ALL-IN-1 IOS har serverunderstöd för persondatorer genom klient/
     servertekniken.
     Licensen för ALL-IN-1 IOS tillåter användning av ALL-IN-1 DESKtop
     Server for VMS. Media för servern måste beställas separat. För mer
     information om serverns möjligheter och om tillgängliga klienter,
     se SPDn för ALL-IN-1 DESKtop Server for VMS (SPD 31.71.xx).

     Stöd för IBM[R] 3270-terminaler

     ALL-IN-1 IOS kan användas på följande IBM[R]-tangentbord på termi-
     naler med CUT-inställning som understöds vid användning av 
     tilläggskortet CMX04 i en DECserver 550:

     o  122/104 tangenter (emuleringsläge)

     o  102 tangenter

     o  87 tangenter

     Dokumentation

     Följande dokumentation följer med ALL-IN-1 IOS som standard:

     o  Read Me First

     o  Böcker för systemansvariga, på engelska

        -  Release Notes (on-line)

        -  ALL-IN-1 Installation Guide

        -  Differences from ALL-IN-1 V2.4 (on-line, som en del av Con-
           flict Checking and Resolution Tool (CART))

        -  Management Guide

        -  Mail Management Guide

                                    14

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


        -  CDA Converter Library Documentation

        -  Message Router Documentation

        -  VMSmail Gateway Documentation

        -  VAX FMS V2.4 Installation Guide

        -  VAX Notes Installation Guide

     o  Böcker för tillämpningsprogrammerare, på engelska

        -  Application Programming: Getting Started

        -  Application Programming: Guide

        -  Application Programming: Using Customization Management

        -  Application Programming: Reference Volume 1, 2

        -  Application Programming: FMS Reference

        -  Application Programming: User Interface Standards

        -  Application Programming: Mini Reference

        -  Application Programming: Index

     o  Snabbguider för användare

        -  ALL-IN-1 Snabbguide

        -  ALL-IN-1 WPS-PLUS Snabbguide

     o  Referenshandböcker för erfarna användare

        -  ALL-IN-1 Användarhandbok

        -  ALL-IN-1 WPS-PLUS Användarhandbok

        -  ALL-IN-1 Administration Guide (på engelska)

        -  ALL-IN-1 WPS-PLUS Printer Characteristics (på engelska)

        -  Tangentbordsöversikter

     Ytterligare exemplar av böckerna kan köpas separat.

                                    15

 


     ALL-IN-1/SVENSKA Integrated Office System Server   SPD 25.B0.04
      for VMS, Version 3.0


     KÄLLKODSINFORMATION

     På tillgängliga distributionsmedia finns ett mindre antal källkods-
     moduler för denna produkt, för att en kodmässig kundanpassning av
     ALL-IN-1 IOS skall kunna göras. Denna källkod levereras i befint-
     ligt skick och omfattas därför inte av någon garanti. Kontakta när-
     maste Digitalkontor för ytterligare information.

     Observera: VAX BLISS-32 krävs om någon av modulerna .B32, .BLI
     eller .REQ skall användas vid kundanpassningen av ALL-IN-1
     IOS. VAX BLISS-32 krävs dock inte för att skapa kundspecifika
     funktioner.

     INSTALLATION

     Endast erfarna kunder bör försöka installera denna programvara.
     Digital rekommenderar alla andra kunder att köpa Digitals in-
     stallationsservice. Då installeras programvaran av en erfaren
     programvaruspecialist från Digital.

     CART (Conflict Checking and Resolution Tool)

     Detta verktyg ingår som en del av installationsproceduren, men
     bör köras före uppgraderingen till ALL-IN-1 IOS. Verktyget un-
     dersöker vilka anpassningar som finns på det existerande syste-
     met och anger vilka ändringar som behöver göras för att tillämp-
     ningar och anpassningar skall kunna uppgraderas. CART består
     av ett antal procedurer som söker efter ändrade meddelanden och
     obligatoriska ändringar samt kontrollerar mot en checklista som
     skapats utifrån dokumentet Differences. Detta dokument kan även
     skrivas ut före uppgraderingen till ALL-IN-1 IOS.

     Samexisterande system

     ALL-IN-1 IOS kan installeras på ett system som redan har 
     ALL-IN-1 V2.3 eller V2.4. På så sätt kan kunden studera den nya
     funktionaliteten och planera överflyttningen av sina befintliga
     tillämpningar. Ingen delning av data äger rum, men ALL-IN-1 IOS
     fungerar fullständigt.

                                    16

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     Observera: Samexisterande system kan inte samköras utan instal-
     leras helt separat. I ALL-IN-1 Installation Guide beskrivs hur
     anpassningar överförs.

     Se System Support Addendum (SSA 25.B0.xx-x) för information om
     programvarukrav och tilläggsprogramvara.

     MASKINVARUKRAV

     Maskiner och/eller konfigurationer enligt specifikation i System
     Support Addendum (SSA 25.B0.xx-x).

     PROGRAMVARUKRAV


     o  Operativsystemet VAX/VMS

     o  Slutnod av typ DECnet-VAX

     o  VAX FMS (medföljer ALL-IN-1 som standard)

     Observera: ALL-IN-1 och ALL-IN-1 STARTER kan inte användas på
     samma system.

     Specifik programvara för Sverige

     Se System Support Addendum (SSA 25.B0.xx-x) för information om
     exakt vad som ingår i den svenska varianten av denna produkt.

     ORDERINFORMATION

     Programvarulicenser: QL-AAAM*-**
     Programvarumedia: QA-AAAMA-H*
     Programvarudokumentation: QA-AAAMA-GZ
     Programvaruservice: QT-AAAM*-**

     Ytterligare dokumentation

     ALL-IN-1 Snabbguider för användare:
        Dokumentationssats: QA-AAAMM-GZ

                                    17

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0


     ALL-IN-1 Referenshandböcker för erfarna användare:
        Dokumentationssats: QA-AABMA-GZ

     ALL-IN-1/US Management Documentation:
        QA-AAAAB-GZ

     ALL-IN-1/US AP&I Documentation Kit:
        QA-AAAAC-GZ

     ALL-IN-1 File Cabinet Server API Documentation Kit:
        Documentation Kit: QA-AAAAL-GZ

     *  Asterisken betecknar varierande enheter. För ytterligare
        information om tillgängliga licenser, media och service, se
        gällande prislista.

     LICENSVILLKOR

     Denna programvara levereras under de licensvillkor som anges i
     Digitals Allmänna leveransvillkor. För ytterligare information
     om Digitals licensvillkor, kontakta närmaste Digitalkontor.

     Understöd för License Management Facility

     Denna programvara understöder VMS License Management Facility.

     Licensenheter för denna produkt köps per person (Personal Use
     License) eller för obegränsad användning på ett system.

     För denna programvara erbjuds en personbaserad licens (Personal
     Use License). Varje sådan licens tillåter en specificerad person
     att använda programvaran.

     Dessutom finns i ALL-IN-1 IOS verktyget Personal Licensing Re-
     porting, med vilket systemansvariga och systemadministratörer på
     ett enkelt sätt kan ta reda på när en beviljad (köpt) användar-
     licens når maximalt antal användare eller upphör att gälla.

     För mer information om License Management Facility, se SPDn för
     operativsystemet VAX/VMS (SPD 25.01.xx) eller dokumentationen
     till operativsystemet VAX/VMS.

     Kontakta Digital för mer information om Digitals licensvillkor.

                                    18

 


     ALL-IN-1/SVENSKA Integrated Office System Server   SPD 25.B0.04
     for VMS, Version 3.0




     PROGRAMVARUSERVICE

     Ett flertal servicealternativ finns tillgängliga hos Digital.
     Kontakta Digital för närmare information.

     PROGRAMVARUGARANTI

     Denna programvaruprodukt omfattas av en garanti enligt vad
     som anges i garantibilagan till denna SPD. Garantin lämnas av
     Digital vid köp av en licens för produkten.

     [R]  PostScript är ett registrerat varumärke som tillhör Adobe
          Systems Inc.

     [R]  IBM och ProPrinter är registrerade varumärken som tillhör
          International Business Machines Corporation.

     [R]  Toshiba är ett registrerat varumärke som tillhör Kabushiki
          Kaisha Toshiba.

     [R]  HP, DeskJet och LaserJet är registrerade varumärken som
          tillhör Hewlett-Packard Corporation.

     [TM] Digitals logotyp, ACMS, ALL-IN-1, CDA, CI, CompacTape, DEC,
          DECchart, DECdx, DECdx/RSTS, DEClaser, DECmate, DECnet,
          DECpage, DECnet-VAX, DECtrace, DECtalk, DECterm, DECwrite,
          DECserver, DECstation, DECwindows, DDIF, DX, EDT, LA50,
          LA75, LJ250, LN03, LN03 PLUS, LN03R, LQP02, LQP03, Micro-
          VAX, PrintServer, Professional, Rainbow, RSX, TOPS-20, TK,
          VAX, VAXcluster, VAXft, VAXmate, VAX DATATRIEVE, VAX FMS,
          VAX Notes, VAX RALLY, VAX TEAMDATA, VAX VTX, VAXstation,
          VAXserver, VMS, VT, WPS och WPS-PLUS är varumärken som
          tillhör Digital Equipment Corporation.



                                    19
