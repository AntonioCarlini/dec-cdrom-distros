












                     SOFTWARE PRODUCT DESCRIPTION



PRODUKTNAMN:  VAX TEAMINFO/SVENSKA, version 1.3
SPD 29.13.01
September 1988
BH-KE10B-TE



ALLMÄN BESKRIVNING

VAX TEAMINFO är en slutanvändarprodukt för informationsbehandling som
fungerar på VAX/VMS och MicroVMS operativsystem.  TEAMINFO erbjuder
svenska kommandon, menyledtecken, hjälp- och felmeddelanden.

TEAMINFO erbjuder effektiva och samtidigt lättanvända möjligheter till
informationsbehandling för dem som använder datorer i sitt arbete, men
inte vill ägna sig åt databehandling.  Med TEAMINFO kan användaren
lätt lagra och modifiera data i ett effektivt system för
relationsdatabaser (VAX Rdb/VMS) med hjälp av skärmorienterad
textbehandling.

Med TEAMINFO kan användare dela data som lagrats både lokalt och
centralt i en mängd olika format.  TEAMINFO-användaren kan få tillgång
till data som lagrats i Rdb/VMS-databaser med TEAMINFO eller med andra
Rdb/VMS-tillämpningar.  TEAMINFO kan även användas tillsammans med VAX
DATATRIEVE och ger då möjlighet till läsning av data som lagrats i VAX
DBMS-databaser eller RMS-filer som definierats som DATATRIEVE-domäner.
Ytterligare ett alternativ är att tillsammans med TEAMINFO använda
programvaran VIDA för läsning av data som lagrats i fjärrdatabaser på
stordatorer från IBM.  Dessutom kan användaren ta emot och sända data
till och från vanliga kalkylblads- och datautbytesformat med hjälp av
tilläggsprogramvaran XWAY.  TEAMINFO stöder även användning av
multinationella tecken.

Med TEAMINFO kan användaren hantera såväl sina personliga data som
delade eller fjärrdatabaser i enkla tabeller, kalkylblad, rapporter
och grafer, samt utföra komplexa fråge- och datareduceringsuppgifter.
TEAMINFO-användaren kan genomföra sina uppgifter genom att välja
alternativ från radmenyer, genom att skriva in kommandon på


                                - 1 -
SOFTWARE PRODUCT DESCRIPTION


kommandoraden eller genom att kombinera dessa två metoder.

TEAMINFO kan antingen kombineras med programvara ALL-IN-1 så att det
väljs som ett alternativ på en ALL-IN-1-meny eller installeras
oberoende av ALL-IN-1.  Dessutom erbjuder TEAMINFO en driftsmiljö för
tillämpningar som framställts med programvaran VAX RALLY.



FUNKTIONER

I TEAMINFO finns en mängd integrerade funktioner:



Tabeller (Databas)

TEAMINFO-användaren kan skapa och underhålla data i tabeller (lagrade
i Rdb/VMS) för privat eller gemensamt bruk.  Med textbehandling som
överensstämmer med funktionstangenterna i programvaran WPS-PLUS kan
användaren ''redigera'' skärmbilden utan att behöva lära sig ett
komplext datahanteringsspråk.  Användaren kan lagra, sortera,
uppdatera, ställa frågor om och göra rapporter av data med hjälp av
menyval, kommandon eller en kombination av dessa.

Med tabellfunktionerna kan användaren:

      o  visa data i tabellform på skärmen

      o  skapa tabeller och bestämma formaten för nya data

      o  redigera data, inklusive enkelt skriva in, uppdatera och ta
         bort data

      o  ställa frågor, göra utdrag och rapporter med menystyrda val
         av poster

      o  hämta data från lokala och fjärrdatabaser i TEAMINFO eller
         från andra Rdb/VMS-databaser, via VAX DATATRIEVE, från
         RMS-filer och DBMS- databaser (endast läsning) och läsning av
         data med hjälp av programvaran VIDA, i fjärrdatabaser på
         stordatorer från IBM.

      o  enkelt göra rapporter med data från en eller flera
         datakällor; sortera och rangordna data, göra
         kontrollutskrifter, samt spara/skriva ut resultaten

      o  sammanfoga tabeller, med möjligheten att spara resultaten i
         en ny tabell





                                - 2 -
SOFTWARE PRODUCT DESCRIPTION


      o  sortera data i ett eller flera fält, i enlighet med svensk
         sorteringsordning.  Ett undantag är tabell- och
         kalkylbladsnamn, som sorteras i ASCII-ordning.

      o  utföra beräkningar som t ex SUMMA, ANTAL, MEDEL, MAX och MIN
         gruppvis eller på en hel tabell

      o  utföra beräkningar på fält, så att innehållet i ett fält blir
         resultatet av innehållet i ett eller flera fält på samma rad




Kalkylblad

I VAX TEAMINFO finns möjlighet att använda kalkylblad tillsammans med
tabeller för att göra specialberäkningar.  TEAMINFO använder menyer
och skärmredigering av samma typ för skapande och modifiering av både
kalkylblad och tabeller.

Med kalkylbladsfunktionerna kan användaren:

      o  redigera data och formler i kalkylblad

      o  framställa kalkylblad med en storlek av upp till 256 kolumner
         x 65 000 rader         

      o  skapa tillfälliga eller permanenta celler/rader/kolumner
         efter att först ha skapat ett kalkylblad

      o  göra automatiska omberäkningar av formler

      o  justera bredden på enskilda kolumner och format på
         celler/rader/kolumner

      o  infoga, kopiera, flytta och ta bort rader och kolumner

      o  utnyttja ekonomiska funktioner som t ex nuvarande värde,
         framtida värde, netto och linjär avskrivning

      o  utnyttja matematiska funktioner som t ex LOGN, ROT, ABS och
         FAKULTET

      o  utnyttja statistiska funktioner som t ex summa, medel,
         varians, standardavvikelse, antal, min- och maxvärde

      o  skriva ut kalkylbladsformler och datavärden

      o  utnyttja villkorsuttryck (OM/SÅ) med Boolska jämförelser





                                - 3 -
SOFTWARE PRODUCT DESCRIPTION


      o  utnyttja FEL-möjlighet:  OM cell x ``fel'' SÅ ersätt med cell
         Y (eller värde Y) ANNARS cell (eller värde) Z.




Affärsgrafik

Användaren kan skapa stapeldiagram, kumulativa stapeldiagram, linje-,
cirkel- och punktdiagram från tabeller eller kalkylblad.  Dessa
diagram kan visas på skärmen, skrivas ut och sparas.  Diagrammen kan
även sparas och sedan laddas in i DECgraph för att modifieras.



Mappar (Katalog)

Användaren kan organisera tabeller, kalkylblad och tillämpningar i
mappar.  Dessa kan grupperas i hierarkisk ordning.

Mappar kan innehålla en katalog över användarens egen privata
information eller gemensam information för en hel användargrupp.

Integrering med programvaran ALL-IN-1

VAX TEAMINFO kan integreras med ALL-IN-1 på följande områden:

      o  Liknande funktionstangenter som i ALL-IN-1 och WPS-PLUS

      o  Understöd av ALL-IN-1s avbrottsfunktioner

      o  Möjlighet att klistra in rapporter och diagram (som text)
         från TEAMINFO i ALL-IN-1s dokument eller elektroniska post
         (via ALL-IN-1s anteckningsbok)


TEAMINFO kan, men behöver inte, användas från en meny i ALL-IN-1.



Driftsmiljö för VAX RALLY-tillämpningar

TEAMINFO erbjuder en driftsmiljö för tillämpningar som utvecklats i
VAX RALLY.  Utvecklare av tillämpningar kan skapa kundtillämpningar
som innehåller formulär, rapporter, menyer, hjälp och komplex logik.
Dessa tillämpningar kan sedan inkluderas i en katalog i TEAMINFO och
utnyttjas av slutanvändaren.  Se VAX RALLY Version 2.0 Software
Product Description (SPD 27.03.xx) för ytterligare information om
denna produkt.  För att utnyttja VAX RALLY-tillämpningar från TEAMINFO
krävs VAX RALLY driftssystem.




                                - 4 -
SOFTWARE PRODUCT DESCRIPTION


Hjälpfunktioner

I TEAMINFO finns många funktioner som är avsedda att underlätta
användarens arbete :

      o  Innehållsrika hjälptexter som kan tas fram direkt på skärmen
         just när användaren behöver hjälp

      o  Datorstödd utbildning som låter användaren lära sig
         grundbegrepp och funktioner under tiden som han eller hon
         arbetar med dem

      o  Möjlighet att spara sekvenser av tangenttryckningar i
         namngivna procedurer för att enkelt upprepa ofta återkommande
         uppgifter.  Dessa sekvenser kan ändras med hjälp av något av
         Digitals redigeringsprogram.

      o  Möjlighet att modifiera användarens standardinställningar

      o  Möjlighet att hålla flera uppdrag aktiva samtidigt (t ex
         tabeller, kalkylblad och RALLY-tillämpningar) samt att växla
         mellan dem.




Åtkomst av existerande data och tillämpningar

TEAMINFO ger användaren tillgång till data i tabeller och kalkylblad
som andra användare har skapat, i Rdb/VMS-databaser, samt i VAX
DBMS-databaser eller RMS-filer som har definierats som VAX
DATATRIEVE-domäner (endast läsning).  TEAMINFO ger även användaren
möjlighet att med hjälp av VIDA läsa data i fjärrdatabaser på
stordatorer från IBM.  Se VIDA med IDMS/R (tm), (SPD 27.25.xx) för
ytterligare information.

Användaren kan även utnyttja DCL-kommandon och utföra
DCL-kommandoprocedurer med utgångspunkt från TEAMINFO.

Som en ytterligare tillvalsmöjlighet, erbjuder TEAMINFO ett gränssnitt
mot VAX Xway, som är en programvara för formatkonvertering, och gör
det därigenom möjligt att sända och ta emot data till och från
gemensamma kalkylblad och datautväxlingsformat som t ex DIF, SYLK, WKS
och DECalc.  Se VAX Xway (SPD 27.36.xx) för mer information om denna
produkt.  Formelöverföring understöds ej av TEAMINFO.



Andra systemfunktioner





                                - 5 -
SOFTWARE PRODUCT DESCRIPTION


      o  Möjlighet att klippa ut en hel eller delar av en tabell och
         klistra in i ett kalkylblad, klistra in ett kalkylblad i en
         tabell, en tabell i en annan tabell, samt ett kalkylblad i
         ett annat kalkylblad

      o  Datumhantering

      o  Användardefinierad formatering av data

      o  Kan anropas från de menysystem som kan använda en
         standard-VMS-programvara och lämna över kontrollen av
         skärmbilden till denna programvara




NAMNBYTE

Det svenska namnet TEAMDATA har ändrats till VAX TEAMINFO eftersom
namnet TEAMDATA är namnskyddat i Sverige.  Namnet har dock inte
ändrats i dokumentation och programvara.



DOKUMENTATION

Två delar, med följande innehåll:

Del 1:

      o  VAX TEAMDATA Referensanvisningar (fickformat)

      o  VAX TEAMDATA Introduktion

      o  VAX TEAMDATA Användarhandbok


Del 2:

      o  VAX TEAMDATA Kommandobeskrivning

      o  Tillägg och förändringar i VAX TEAMDATA v1.3


Dessutom medföljer installationsanvisningar på engelska, som en
separat bok.

I TEAMINFO ingår dessutom såväl fullständig hjälp på skärmen för varje
kommando och alternativ, som datorstödd utbildning för grundläggande
uppgifter.  Även Release Notes finns på skärmen.




                                - 6 -
SOFTWARE PRODUCT DESCRIPTION


MASKINVARUKRAV

VAX, MicroVAX-datorer eller en konfiguration av VAXstation
arbetsstationer såsom definierats i VMS System Support Addendum (SSA
29.13.01-A)



PROGRAMVARUKRAV *

Operativsystemet VMS eller MicroVMS

Programvara för VMS-terminal

VAX Rdb/VMS (drifts- utvecklings-, eller interaktivmiljö)



TILLÄGGSPROGRAMVARA *

Ingen



ORDERINFORMATION

Programvarulicens:          QL-741M*-**
Programvarumedium:          QA-741M*-**
Programvarudokumentation:   QA-741MA-GZ
Programvaruservice:         QT-741M*-**     



PROGRAMVARUGARANTI

Garanti för denna programvaruprodukt tillhandahålls av Digital i
samband med köpet av en licens för programvaran enligt den information
som finns i garantibilagan till denna SPD.



LICENSER

License Management Facility Support

Denna produkt stöder VMS License Management Facility.

Antalet erforderliga licenser grundar sig på centralenhetens
kapaciteten eller antalet användare.

* Se System Support Addendum för information om erforderliga versioner
av Maskinvarukrav/Tilläggsmaskinvara (SSA 29.13.01-A).


                                - 7 -
SOFTWARE PRODUCT DESCRIPTION


                              Observera:

        För varje användarlicens för VAX TEAMINFO ingår en
        driftslicens för RdB/VMS.  Driftslicensen för Rdb/VMS
        kan endast användas tillsammans med TEAMINFO.
        Användaren måste separat införskaffa media och
        dokumentation för Rdb/VMS.


För ytterligare information om License Management Facility , se
Software Product Description (SPD 25.01.xx) för operativsystemet VMS
eller dokumentation för operativsystemet VMS.



LICENSER

Den licensierade programvaran tillhandahålls enligt Digitals
licensbestämmelser i de vid varje tillfälle gällande Allmänna
leveransvillkoren.  Kontakta Digital för ytterligare information om
Digitals licensvillkor.



PROGRAMVARUSERVICE

En mängd olika servicealternativ finns tillgängliga.  Kontakta Digital
för ytterligare information.


























                                - 8 -
