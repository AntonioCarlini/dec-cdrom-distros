












                     SOFTWARE PRODUCT DESCRIPTION



PRODUKTNAVN:  VAX TEAMDATA/DANSK Version 1.3
SPD 25.G4.00
Januar 1989
BH-MS96A-TE



BESKRIVELSE

Oversigt

VAX TEAMDATA er et information management produkt for slutbrugere, til
anvendelse under operativsystemerne VAX/VMS og MicroVMS.  TEAMDATAs
skærmmeddelelser er på dansk, mens kommandonavne er på engelsk.

TEAMDATA er et stærkt og dog letanvendeligt informationsværktøj for
dem, der benytter data i deres arbejde men ønsker at undgå egentlig
databehandling.  TEAMDATA muliggør nem lagring og ændring af data, via
en skærmdialog udformet i stil med almindelig tekstredigering, ovenpå
et stærkt relationsdatabasesystem (VAX Rdb/VMS).

Med TEAMDATA kan brugere være fælles om data, der kan ligge lokalt
eller eksternt samt i en række forskellige datalagringsformater.
TEAMDATA giver adgang til data lagret i Rdb/VMS databaser af TEAMDATA
eller af andre Rdb/VMS programmer.  Suppleret med VAX DATATRIEVE giver
TEAMDATA (læse-)adgang til data i VAX DBMS databaser eller RMS-filer,
når disse er blevet defineret som såkaldte DATATRIEVE domains.
Suppleret med VIDA giver TEAMDATA (læse-)adgang til data i visse
databaser på eksterne IBM mainframe datamaskiner.  Endelig kan
TEAMDATA-brugere med VAX Xway importere og eksportere data til og fra
gængse regneark og dataudvekslingsformater.  TEAMDATA understøtter 8
bit MCS tegnsæt.

TEAMDATA giver brugere mulighed for at bearbejde egne data, fælles
data eller data i eksterne databaser i form af almindelige tabeller,
regneark, rapporter og business-grafik.  Desuden kan man udføre
komplekse operationer i forbindelse med forespørgsel og
datakomprimering.  Man betjener TEAMDATA ved at udpege punkter på


                                - 1 -
SOFTWARE PRODUCT DESCRIPTION


menuer, ved at skrive kommandoer eller ved en kombination af disse to
måder.

TEAMDATA kan enten bruges sammen med ALL-IN-1 eller installeres uden
for ALL-IN-1.  Endvidere giver TEAMDATA mulighed for at køre
applikationsprogrammer udviklet i VAX RALLY.



Detaljeret gennemgang

TEAMDATA fremstår som en pakke af tæt integrerede funktioner som
beskrevet herunder.



Tabeller (database)

Brugere af TEAMDATA kan oprette og vedligeholde data i tabeller
(lagret i Rdb/VMS) til egen eller fælles anvendelse.  Idet
betjeningsmåden ligner tekstbehandling med WPS-PLUS funktionstaster,
kan brugere "redigere" data på skærmen uden at skulle lære et
kompliceret databehandlingssprog.  Data kan lagres, sorteres,
opdateres, spørges på og rapporteres ved hjælp af menuvalg, kommandoer
eller en kombination heraf.  Tabel-faciliteterne omfatter:

      o  Mulighed for at vise data i tabelform på skærmen

      o  Mulighed for at oprette tabeller og bestemme udskriftformat
         for nye data

      o  Dataredigering - inklusiv let inddatering, ændring og
         sletning - i stil med tekstbehandling

      o  Forespørgsel, udtræk og rapportering ved menu-drevet
         dataudvælgelse

      o  Transparent adgang til lokale eller eksterne TEAMDATA- eller
         andre Rdb/VMS databaser, til VAX DBMS databaser eller
         RMS-filer gennem VAX DATATRIEVE (kun læsning), eller til
         eksterne IBM mainframe databaser der er tilgængelige gennem
         VIDA (kun læsning)

      o  Enkel rapportgenerering ud fra en eller flere datakilder;
         mulighed for at udtage delmængder af og sortere data, at
         gruppere data ved linie- og sideskift og at gemme/printe
         resultaterne

      o  Kombinering (join) af tabeller med mulighed for at lagre
         resultaterne i en ny tabel




                                - 2 -
SOFTWARE PRODUCT DESCRIPTION


      o  Sortering af data på ét eller flere felter.  Der sorteres
         efter DEC Multinational Collating Sequence, dvs.  i sædvanlig
         bogstavrækkefølge.  En undtagelse herfra er sortering af
         tabeller og regnearks navne, der sorteres efter Ascii
         Collating Sequence.

      o  Gennemregning af en hel tabel eller undergrupper ved hjælp af
         funktioner som TOTAL, COUNT, AVERAGE, MAX, MIN

      o  Beregnede felter, udregnet på basis af ét eller flere andre
         felter i samme række




Regneark

TEAMDATA giver mulighed for at bruge et almindeligt regneark i
forbindelse med tabeller for ad hoc kalkulationer.  TEAMDATA har samme
slags menuer og skærmredigeringsstil til oprettelse og ændring af
såvel regneark som tabeller.  Regnearks-faciliteterne omfatter:

      o  Skærmredigering af data og formler på regnearket

      o  Regnearkets størrelse:  Op til 256 kolonner x 65.000 rækker

      o  Temporær eller permanent oprettelse af nye
         celler/rækker/kolonner efter den første oprettelse af
         regnearket

      o  Automatisk rekalkulering af formler

      o  Individuelt justerbare kolonnebredder og
         celle/række/kolonne-formater

      o  Mulighed for at indsætte, gentage (kopiere), flytte og slette
         rækker og kolonner

      o  Finansfunktioner, som f.eks.  netto nutidsværdi,
         fremtidsværdi, afskrivning

      o  Matematiske funktioner, som f.eks.  logaritme, kvadratrod,
         absolut værdi, fakultet

      o  Statistiske funktioner, som f.eks.  sum, gennemsnit, minimum,
         maksimum, varians, standardafvigelse og optælling

      o  Mulighed for at printe regnearkets formler eller dataværdier

      o  Betingelser (IF) med sammensatte og Boole'ske udtryk




                                - 3 -
SOFTWARE PRODUCT DESCRIPTION


Grafik

Brugere kan lave business-grafik med søjler, lagdelte søjler, linier,
lagkagediagrammer eller regressionslinier ud fra data i tabeller eller
regneark.  Grafer kan vises på skærmen, udskrives på en printer eller
gemmes.  Grafer kan også gemmes og derpå overføres til DECgraph for
tilretning.



Mapper

Brugere kan organisere tabeller, regneark og applikationsprogrammer i
mapper.  Mapper kan selv indeholde mapper, dvs ordnes hierarkisk.

Mapper rummer en indholdsfortegnelse over brugerens egen information;
de kan også inkludere fælles information til f.eks.  projekt- eller
afdelingsbrug.



Integration med ALL-IN-1

TEAMDATA har integration med ALL-IN-1 indenfor følgende områder:

      o  Funktionstaster svarende til ALL-IN-1 og WPS-PLUS

      o  Understøtter ALL-IN-1 afbrydelsesfaciliteter

      o  Mulighed for at placere TEAMDATA rapporter og grafer (som
         tekst) i ALL-IN-1 dokumenter eller elektronisk post (via
         ALL-IN-1 notesblokken)


TEAMDATA kan - men skal ikke nødvendigvis - køres fra en ALL-IN-1
menu.



VAX RALLY applikationsprogrammer

TEAMDATA-brugere kan køre VAX RALLY applikationer, dvs.  skræddersyede
brugerprogrammer med skærmbilleder, rapporter, menuer, hjælpetekster
og eventuelt kompleks logik.  Disse applikationer kan sættes ind i en
TEAMDATA mappe.  Der henvises til VAX RALLY produktbeskrivelse for
nærmere oplysninger.  VAX RALLY Run-Time system er nødvendigt for at
køre RALLY applikationer fra TEAMDATA.







                                - 4 -
SOFTWARE PRODUCT DESCRIPTION


Faciliteter til at lette brugen


      o  Kontekst-afhængig hjælp:  Til hver kommando, valgmulighed og
         funktion foreligger en komplet dansk beskrivelse, der kan
         kaldes frem på skærmen med tasten HJÆLP

      o  Mulighed for at gemme kommando- og tastsekvenser som
         navngivne procedurer, for at automatisere operationer der
         ofte gentages.  En sådan kommandoprocedure kan ændres med et
         almindeligt redigeringsprogram

      o  Mulighed for at ændre de for brugere gældende standardværdier
         (defaults)

      o  Mulighed for at have flere opgaver i gang samtidig (f.eks.
         tabeller, regneark og RALLY applikationsprogrammer) og for at
         skifte mellem dem


Det indbyggede, engelske instruktionskursus (Training) er ikke
understøttet af TEAMDATA.



Omfang af danske faciliteter

På dansk:

      o  Hjælpe- og fejlmeddelelser samt interaktive ledetekster,
         f.eks.:  "Vælg hvilken graf-type du vil oprette"

      o  Datoformat (f.eks 30-mar-1989), tidsformat (24-timers ur),
         navne på måneder og ugedage, decimalkomma og 1000-punktummer

      o  Ord for bekræftelse/benægtelse:  JA/NEJ

På engelsk:

      o  Valgmuligheder og kommandoer, f.eks.:  "results graph pie Y
         by X output to screen"

      o  Mnemotekniske betegnelser for funktioner, f.eks.  SQRT
         (kvadratrod), for operatorer, f.eks.  EQ (lig med) samt for
         de såkaldt edit string characters, der benyttes ved
         definition af standardformater, f.eks.  DD"-"MMM"-"YYYY
         (datoformat:  dag-måned-år)

      o  Eksempeldatabase





                                - 5 -
SOFTWARE PRODUCT DESCRIPTION


Tabel- og kolonnenavne kan indeholde bogstaverne æ, ø og å.

Ved redigering af kommandoprocedurer kan taster og tastsekvenser
angives med både danske og engelske WPS-PLUS-navne.



Adgang til eksisterende data og programmer

TEAMDATA giver brugere adgang til data en række forskellige steder:  I
tabeller og regneark som andre TEAMDATA-brugere har oprettet, i
Rdb/VMS databaser, i enten VAX DBMS databaser eller RMS-filer der er
blevet defineret som såkaldte VAX DATATRIEVE domains (kun læsning), og
i IBM mainframe databaser der er tilgængelige gennem VIDA (kun
læsning).  Der henvises til produktbeskrivelsen for "VIDA with IDMS/R
(tm)" for yderligere oplysninger.

Brugere kan også anvende DCL-kommandoer og køre programmer eller
DCL-kommandoprocedurer fra TEAMDATA.

Som yderligere facilitet indeholder TEAMDATA en grænseflade til
hjælpeprogrammet VAX Xway formatkonvertering, så det er muligt at
importere og eksportere data til og fra gængse regnearks- og
dataudvekslingsformater, som f.eks.  DIF, SYLK, WKS og DECalc storage
dump.  Der henvises til VAX Xway produktbeskrivelse for yderligere
oplysninger.  Overførsel af formler er ikke understøttet af TEAMDATA.



Øvrige egenskaber i TEAMDATA


      o  Fjerne og indsætte en hel eller dele af en tabel i et
         regneark, et regneark i en tabel, en tabel i en tabel og et
         regneark i et regneark

      o  Datoaritmetik

      o  Brugerdefinerbare dataformater

      o  TEAMDATA kan indbygges på ethvert menusystem, der kan køre et
         standard VMS image og overlade skærmkontrollen til dette VMS
         image




DOKUMENTATION

Manualsættet er på engelsk og omfatter:




                                - 6 -
SOFTWARE PRODUCT DESCRIPTION


Introduction to VAX TEAMDATA

Using VAX TEAMDATA

VAX TEAMDATA Command Summary

Installation Guide

Quick Reference Guide

On-line dokumentation:  VAX TEAMDATA har et sæt danske hjælpetekster.
Release notes medfølger som datafil.



MASKINELLE KRAV

VAX, MicroVAX eller VAXstation konfiguration i henhold til System
Support Addendum (SSA 25.G4.00-x).



NØDVENDIGT PROGRAMMEL

For oplysninger om nødvendigt programmel:  Se System Support Addendum
(SSA 25.G4.00-x).



SUPPLERENDE PROGRAMMEL

For oplysninger om supplerende programmel:  Se System Support Addendum
(SSA 25.G4.00-x).



BESTILLINGSOPLYSNINGER


Software Licens:                   QL-741D*-** 
Software Medie og dokumentation:   QA-741DA-H* 
Software Dokumentation:            QA-741DA-GZ 
Software Serviceydelser:           QT-741D*-** 



ANSVAR FOR FEJL OG MANGLER

Ansvar for fejl og mangler er beskrevet i vedhæftede tillæg til
produktbeskrivelsen.




                                - 7 -
SOFTWARE PRODUCT DESCRIPTION


LICENS

Dette programmelprodukt leveres i henhold til de licensbetingelser der
er anført i Digitals almindelige leveringsbetingelser.  Yderligere
oplysninger om Digitals licensbetingelser og -praksis kan indhentes
ved at kontakte Digital.



Understøtter LMF

TEAMDATA understøtter hjælpeprogrammellet VMS License Management
Facility (LMF).

Der skal erhverves brugsret (licens) til TEAMDATA i forhold til enten
CPU-kapacitet eller aktivitet (antal brugere).

                               Bemærk:

        Rdb/VMS Run-time licens er inkluderet når TEAMDATA
        erhverves med bruger-licens.  Brug af denne Rdb/VMS
        Run-time licens er begrænset til VAX TEAMDATA.
        Herudover må brugeren erhverve Rdb/VMS Run-time medie
        og dokumentation.

For yderligere oplysninger om License Management Facility henvises til
produktbeskrivelsen for VMS Operating System Software eller til VMS
operativsystemets dokumentationssæt.



SERVICEYDELSER

Digital kan tilbyde en række serviceydelser.  Kontakt Digital for
yderligere oplysninger.



















                                - 8 -
