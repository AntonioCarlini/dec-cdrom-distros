 






          Software
          Product
          Description

          ________________________________________________________________

          PRODUKTNAAM:  DECpresent/NEDERLANDS for VMS, Versie 1.0      
          SPD 34.52.00

          1  BESCHRIJVING

          DECpresent is een applicatie waarmee u snel en eenvoudig pre-
          sentaties kunt aanmaken. Met DECpresent beschikt u over alle
          functies die nodig zijn voor het versneld en automatisch creëren
          van presentaties in de vorm van transparanten en 35mm slides
          of voor weergave van een presentatie op het beeldscherm van een
          werkstation.

          Een presentatie kan bestaan uit teksten, afbeeldingen, tekenin-
          gen, diagrammen en tabellen.

          Functionaliteit

          Overzicht

          DECpresent biedt u een geïntegreerd structuuroverzicht, een
          tabellen-editor, een tekst-editor, een object-georiënteerd
          tekenprogramma en een bitmap-georiënteerd tekenprogramma in
          kleur. Met DECpresent wordt tevens DECchart meegeleverd, waarmee
          u op basis van teksten en cijfermateriaal diagrammen kunt maken.
          Overal in DECpresent kunt u kleur gebruiken.

          Vele functies van DECpresent dienen om de produktiviteit te ver-
          hogen bij het maken van presentaties. Het sorteeroverzicht geeft
          de hele presentatie in een kleiner formaat weer. Zo kunt u de
          slides opnieuw ordenen of er globale bewerkingen in uitvoeren,
          zoals kopiëren, wissen, enz. De aantekeningen voor de spreker
          geven de gebruiker de mogelijkheid een extra serie slides met
          aantekeningen aan te maken en af te drukken.

                                       DIGITAL                  April 1991

                                                               AE-PFS0A-TE

 


          DECpresent/NEDERLANDS for VMS, Versie 1.0           SPD 34.52.00



          De Grafische bibliotheek van DECpresent is vooral van nut bij
          het illustreren van presentaties. Gebruikers kunnen de af-
          beeldingen daaruit eerst op het scherm bekijken en selecte-
          ren alvorens deze direct van de Grafische blibliotheek naar de
          presentatie te kopiëren.

          De functie 'presentatie' maakt het mogelijk de hele presentatie
          op het beeldscherm van een werkstation weer te geven.

          DECpresent bevat een wiskundige editor voor technische en weten-
          schappelijke presentaties.

          DECpresent draait onder VMS DECwindows en maakt gebruik van
          een grafische WYSIWYG (What-You-See-Is-What-You-Get) inter-
          face. Dankzij deze interface is de opmaak van de presentatie op
          het scherm gelijk aan de opmaak van de slides als deze worden
          afgedrukt.

          DECpresent is ontworpen volgens de richtlijnen van de DECwindows
          Style Guide en vertoont een sterke overeenkomst met andere
          DECwindows applicaties.

          DECpresent is gebaseerd op Digital's Compound Document Architec-
          ture (CDA) en ondersteunt de CDA conversie-architectuur. Tevens
          is er ondersteuning op systeemniveau.

          Gebruikers-interface

          De functies van DECpresent zijn beschikbaar via een grafische
          gebruikers-interface en worden weergegeven in de vorm van duide-
          lijke menu-opties en pictogrammen. Via de rolmenu's, submenu's,
          toetsequivalenten en kaders hebt u toegang tot alle functies van
          het programma. De menu's vermelden naast de optienamen ook de
          toetsequivalenten die u kunt gebruiken om die opties te kiezen.

          Bovendien kunt u in DECpresent eveneens gebruik maken van
          context-afhankelijke MK2-menu's.

          De gebruikers-interface heeft de volgende kenmerken:

          o  Een verticale en horizontale scroll-balk

                                          2

 


          DECpresent/NEDERLANDS for VMS, Versie 1.0           SPD 34.52.00



          o  Een regelindeling met informatie over de positie van objecten

          o  Pictogrammen waarmee u tekenfuncties en-programma's kunt
             oproepen, zoals DECpresent Atelier, DECchart, enz.

          o  Zoom

          o  Kaders met informatie over bijvoorbeeld het nummer van de
             huidige slide, het totale aantal slides, de huidige layout en
             de afmetingen van de grafische objecten.

          Helpmodules

          Via het rolmenu Help beschikt u over de lijst van onderwerpen.
          Deze on-line help geeft geïllustreerde helpinformatie over het
          dagelijks gebruik van DECpresent en is vooral nuttig voor de
          meest gebruikte bewerkingen.

          Help

          DECpresent geeft over een groot aantal functies context-
          afhankelijke helptekst. Help geeft uitgebreide informatie over
          het gebruik van DECpresent functies.

          Structuuroverzicht

          Met het structuuroverzicht van DECpresent is het snel maken van
          een presentatie gemakkelijk geworden. Elke slide van de presen-
          tatie komt overeen met een titel-item in het structuuroverzicht.
          De tekst van een hoofdtitel is tevens de titel van de slide. Ook
          vanuit het structuuroverzicht kan tekst worden ingevoegd of ge-
          wist. Items van het structuuroverzicht kunnen worden verplaatst
          of op een ander niveau worden gezet. In het structuuroverzicht
          kan de lijst van de items worden gereduceerd door lagere niveaus
          tijdelijk onzichtbaar te maken of juist worden geëxpandeerd
          zodat alle niveaus te zien zijn.


                                          3

 


          DECpresent/NEDERLANDS for VMS, Versie 1.0           SPD 34.52.00


          Tekstverwerking

          DECpresent omvat een volwaardige tekstverwerker met alle ge-
          bruikelijke functies zoals tekst selecteren, knippen, kopiëren,
          plakken, bewerkingen ongedaan maken of opnieuw uitvoeren. DEC-
          present beschikt over een uitgebreide zoek-en-vervangfunctie. U
          hebt daarbij tevens de mogelijkheid te zoeken naar teruglopen,
          speciale tekens en witruimte.

          In DECpresent kunt u de toetsenborden van verschillende edi-
          tors emuleren: WPS-PLUS (met gebruik van de GOUD-toets), maar
          ook EVE, EDT, EMACS, WordPerfect en Microsoft Word (voor tech-
          nische gebruikers); daarnaast is er een specifieke DECpresent
          toetsenbord-interface.

          DECpresent ondersteunt afbreekroutines in verschillende ta-
          len. U kunt bijvoorbeeld binnen een presentatie Duits en Frans
          gebruiken. Afbreekroutines worden ondersteund in de volgende
          talen: Nederlands, Engels (Amerikaans en Brits), Frans, Spaans,
          Italiaans, Duits, Zweeds, Noors, Portugees, Fins en Deens.

          In DECpresent kunt u een lijst aanleggen van woorden die niet in
          het standaardlexicon voorkomen. Deze lijsten kunnen voor per-
          soonlijk of gemeenschappelijk gebruik bestemd zijn. De wijze van
          woordafbreking kunt u ook handmatig bepalen door het invoegen
          van afbreektekens. Taalhulp

          DECpresent is voorzien van een Nederlands spellinglexicon samen-
          gesteld door Houghton Mifflin.

          Binnen DECpresent kan in meerdere talen spellingcontrole wor-
          den toegepast. Wanneer bijvoorbeeld binnen een document Frans
          en Duits zijn gebruikt, wordt ook de spelling in beide talen
          gecontroleerd mits de Franse en Duitse lexicons zijn geïnstal-
          leerd. Lexicons in andere talen dan het Nederlands zijn als
          optie beschikbaar: meer informatie vindt u in het System Support
          Addendum (SSA 34.52.00-x).

          Als het Amerikaans-Engelse lexicon is geïnstalleerd en u
          Amerikaans-Engels als taal hebt ingesteld, kunt u tevens het
          woordgebruik controleren en hebt u de beschikking over een
          online thesaurus(*).

                                          4

 


          DECpresent/NEDERLANDS for VMS, Versie 1.0           SPD 34.52.00



          Directe koppelingen

          DECpresent kent een functie voor directe koppelingen waarmee
          u gegevens uit andere applicaties kunt koppelen met DECpresent
          presentaties.

          De gekoppelde gegevens worden opgenomen in de DECpresent pre-
          sentatie en kunnen automatisch worden bijgewerkt wanneer de
          presentatie opnieuw wordt opgeroepen.

          De bijgewerkte gegevens kunnen al dan niet in de DECpresent
          presentatie worden opgenomen.

          Koppelingen met applicaties kunnen te allen tijde worden gewij-
          zigd of gewist.

          Met de volgende applicaties kunnen directe koppelingen tot stand
          worden gebracht:

          o  DECview 3D (voor het weergeven van CAD gegevens en de con-
             versie ervan naar het DDIF bestandstype dat geschikt is voor
             koppeling met DECpresent). DECview 3D is optionele programma-
             tuur. Informatie vindt u in het System Support Addendum (SSA
             34.52.00-x).

          o  DECdecision met de bijbehorende componenten. DECdecision is
             optionele programmatuur. Informatie vindt u in het System
             Support Addendum (SSA 34.52.00-x).

          o  DECwrite. DECwrite is optionele programmatuur. Informatie
             vindt u in het System Support Addendum (SSA 34.52.00-x).

          o  DECpresent wiskundige editor (maakt deel uit van DECpresent).

          o  DECchart (maakt deel uit van DECpresent).

          o  DECpresent Atelier (maakt deel uit van DECpresent).


                                          5

 


          DECpresent/NEDERLANDS for VMS, Versie 1.0           SPD 34.52.00

          Koppelingen met gegevens

          Tevens is het mogelijk koppelingen tot stand te brengen met
          andere DECpresent presentaties, DECwindows Atelier-bestanden,
          DDIF-afbeeldingen of met gegevens in niet-bewerkbare vorm, zoals
          PostScript[R] bestanden (EPSF).

          Grafische bibliotheek

          Via de Grafische bibliotheek biedt DECpresent de mogelijkheid
          afbeeldingen te bewaren en te rangschikken per onderwerp. Door-
          dat de Grafische bibliotheek de afbeeldingen in hun werkelijke
          vorm weergeeft, is het maken van een keuze eenvoudig.

          Eerst wordt uit een lijst van onderwerpen het type afbeelding
          gekozen dat nodig is. Als daarna de geschikte afbeelding is
          gevonden, kan deze eenvoudigweg worden geselecteerd, gekopieerd
          en vanuit de Grafische bibliotheek op de slide worden geplakt.
          Ook eigen grafische bibliotheken kunnen worden gebruikt als
          aanvulling op de DECpresent Grafische bibliotheek.

          DECpresent bevat in de vorm van een standaard Grafische bi-
          bliotheek een verzameling kant-en-klare DDIF-afbeeldingen.
          EPS-afbeeldingen kunnen aan eigen grafische bibliotheken worden
          toegevoegd. DDIF-afbeeldingen kunnen worden gewijzigd en bewerkt
          met behulp van de opties in het menu 'Teken' van DECpresent.
          EPS-afbeeldingen kunnen worden vergroot, verkleind en verplaatst
          maar niet worden gewijzigd.

          Ondersteuning van Display PostScript

          In DECpresent/NEDERLANDS for VMS worden EPS-afbeeldingen zowel
          in de presentatie als in de Grafische bibliotheek door middel
          van de Display PostScript programmatuur weergegeven.

          Conversieprogramma's

          De CDA Converter Library wordt met DECpresent meegeleverd.



                                          6

 


          DECpresent/NEDERLANDS for VMS, Versie 1.0           SPD 34.52.00



          DECpresent maakt gebruik van de CDA conversie-architectuur voor
          uitwisseling van gegevens met andere applicaties. Middels deze
          architectuur kunnen gegevens in een ander intern bestandstype
          worden geconverteerd naar Digital's Document Interchange For-
          mat (DDIF). DDIF is het interne bestandstype van DECpresent
          bestanden.

          De technische documentatie voor de CDA Converter Library for
          VMS kan eventueel apart worden besteld (QL-VZAAA-GZ). Informatie
          hierover vindt u in het System Support Addendum (SSA 34.52.00-
          x). Presentatiestijlen en layouts

          Een presentatiestijl is een verzameling layouts die als ba-
          sis dient voor de opmaak en het grafisch ontwerp van slides.
          Een presentatiestijl met de bijbehorende layouts geeft de mo-
          gelijkheid om op een efficiënte manier alle kenmerken die het
          uiterlijk van een presentatie bepalen, in te stellen en te coor-
          dineren. Tot deze kenmerken behoren het schriftsoort, de kleu-
          ren, de opmaak, de vaste achtergronden en de grafische elementen
          zoals logo's.

          Een layout is een soort formulier dat men kan invullen om aldus
          een nieuwe slide te maken. Een layout kan diverse grafische
          objecten bevatten zoals lijnen, rechthoeken en tabellen.

          Het uiterlijk van een slide kan door toepassing van een andere
          layout onmiddelijk worden veranderd. U kunt bijvoorbeeld twee
          presentaties met totaal andere stijlen en kleurenschema's toch
          gewoon samenvoegen door de slides van de ene presentatie in
          de andere te plakken. U hoeft daarna alleen nog maar de andere
          layout toe te passen om een homogeen geheel te verkrijgen.

          DECpresent maakt automatisch vervolg-slides aan als de hoeveel-
          heid tekst op de eerste slide dat nodig maakt.




                                          7

 


          DECpresent/NEDERLANDS for VMS, Versie 1.0           SPD 34.52.00

          Grafische editor

          DECpresent bevat een object-georiënteerde grafische editor met
          de volgende objecten: lijn, vierkant, rechthoek, cirkel, ellips,
          boog, veelhoek en open veelhoek. Objecten kunnen worden opgevuld
          met een patroon en worden voorzien van een schaduwrand. De om-
          trek van een object kan een doorgetrokken lijn, een streeplijn,
          een stippellijn of een lijn met een patroon zijn. Daarnaast hebt
          u de mogelijkheid om 'vrije vormtekeningen' te maken.

          Afbeeldingen kunnen in een raamwerk geplaatst worden.

          U kunt tekeningen en afbeeldingen op eenvoudige wijze verduide-
          lijken met pijlen met dichte, open, dubbele of enkele punten.
          Bij deze pijlen kunt u ook tekstlabels plakken om zo bepaalde
          delen van een tekening of van een afbeelding van uitleg te voor-
          zien.

          Alle grafische objecten (inclusief tekstlabels) kunnen worden
          vergroot en verkleind. U kunt dit op het scherm doen via de
          muis, maar tevens kunt u preciese maten opgeven of een ver-
          grotingsfactor intypen. Het maken van grafieken, schema's,
          stroomdiagrammen en dergelijke wordt verder vergemakkelijkt
          met functies voor uitlijnen, kopiëren en automatisch indelen.

          Afbeeldingen kunnen op elke willekeurige plaats in de presenta-
          tie worden opgenomen, dat wil zeggen ook boven of onder de tekst
          of in de doorlopende kop- en voetteksten. Als een afbeelding
          in een raamwerk wordt geplaatst, kunt u aan dat raamwerk een
          vaste verankering in de tekst of op de slide (met inbegrip van
          de marges) toekennen.

          Tabellen-editor

          Met de tabellen-editor kunt u eenvoudige tabellen met tekst
          maken. Op deze tekst kunt u alle gebruikelijke tekst- en grafi-
          sche kenmerken toepassen om een zo duidelijk mogelijke opmaak te
          verkrijgen.



                                          8

 


          DECpresent/NEDERLANDS for VMS, Versie 1.0           SPD 34.52.00



          U kunt bepaalde cellen beter benadrukken via wijziging van de
          achtergrondkleur en het achtergrondpatroon. Het toevoegen en
          verwijderen van rijen en kolommen is mogelijk. Tekstkenmerken
          kunnen eventueel voor elke cel apart worden aangepast. Zelfs
          afbeeldingen kunnen door middel van een raamwerk in een cel
          worden geplakt.

          De DECpresent tabellen-editor is geen spreadsheet-applicatie
          zoals DECchart. De tabellen-editor is alleen bedoeld om meerdere
          regels met tekst aan te maken en een presentatie in een tabel
          weer te geven. Afbeeldingen kunnen door middel van een raamwerk
          in een cel worden geplakt.

          DECchart

          DECchart wordt met DECpresent meegeleverd.

          De DECchart component is een gebruiksvriendelijke applicatie
          waarmee u een diagram kunt maken op basis van teksten en cij-
          fermateriaal. Het gebruik van DECchart is gemakkelijk te leren.
          Voor uw samengestelde presentaties kunt u met DECchart profes-
          sioneel ogende diagrammen maken. U hoeft slechts twee dingen op
          te geven: de gegevens op basis waarvan het diagram moet worden
          samengesteld en de diagramstijl. Dat is voldoende om automatisch
          een diagram te maken.

          DECchart heeft de volgende functies:

          o  Negen standaard diagramtypen: horizontaal staafdiagram, ver-
             ticaal staafdiagram, lijndiagram, cirkeldiagram, cumulatief
             diagram, spreidingsdiagram, hoog/laag-diagram, histogram en
             combinatiediagram.

          o  In totaal 45 diagramstijlen.

          o  De mogelijkheid om de standaard diagramstijlen als basis te
             gebruiken voor zelf te definiëren stijlen.

          o  De mogelijkheid gegevens over te nemen uit: Lotus 1-2-3[R],
             DECalc en DECalc-PLUS, DECgraph, DIF-bestanden en ASCII-
             bestanden en DECdecision-tabellen.

                                          9

 


          DECpresent/NEDERLANDS for VMS, Versie 1.0           SPD 34.52.00



          o  Een gebruiksvriendelijke werkblad-interface om gegevens in te
             voeren of te wijzigen en gegevens te knippen, te kopiëren of
             te plakken.

          o  Automatische trendlijn voor spreidingsdiagrammen.

          o  Grafische overlays: u kunt op elke gewenste positie binnen
             een diagram tekst, lijnen, rechthoeken en pijlen aanbrengen
             om het diagram te verduidelijken.

          o  Ondersteuning van kleur: u kunt kleuren toekennen aan as-
             sen, basislijnen, raamwerken, rasters, legenda's, labels,
             merktekens, opvulling van horizontale en verticale staven en
             overlay-objecten.

          o  Aanpassing van diagramkenmerken zoals assen, basislijnen,
             gegevenswaarden, raamwerken, rasters, legenda's, labels,
             merktekens, schaduwen, tussenruimte in staafdiagrammen en
             overlapping in staafdiagrammen.

          o  Wijziging van tekstkenmerken zoals corps, lettertype en
             weergave (bijvoorbeeld normaal/vet en romein/cursief)

          o  Uitgebreide opslagmogelijkheden. U kunt van een diagram de
             gegevens, de diagramstijl, de overlays en de kleurselectie in
             één bestand of in afzonderlijke bestanden bewaren.

          o  Keuze uit verschillende opvulpatronen, lijntypen, typen
             markering en andere kenmerken.

          o  De mogelijkheid om persoonlijke instellingen te wijzigen en
             vast te leggen in een gebruiksprofiel.

          o  Verplaatsen en vergroten/verkleinen van overlay-objecten.

          DECpresent Atelier

          Met deze applicatie kunt u geïntegreerde afbeeldingen maken en
          bewerken. Dit kan in kleur of in grijstinten. Deze bitmap-editor
          beschikt over een hele serie tekengereedschappen om voor u het
          tekenen zo eenvoudig mogelijk te maken.


                                         10

 


          DECpresent/NEDERLANDS for VMS, Versie 1.0           SPD 34.52.00

          Uitvoeropties

          Presenteren op het beeldscherm

          Met DECpresent kunt u via de optie 'Presentatie' de hele pre-
          sentatie weergeven op het beeldscherm van een werkstation. U
          kunt dit zowel automatisch als handmatig regelen. Tijdens de
          projectie hebt u de beschikking over de volgende opties: voor-
          uit, achteruit, ga naar het slide-overzicht, stop, ga verder en
          start. Printers van Digital Equipment Corporation

          De uitvoer van DECpresent kan uitstekend worden afgedrukt op
          Digital PostScript printers (ScriptPrinter (LN03R), PrintServer
          20, PrintServer 40, PrintServer 40 Plus). Voor PostScript in
          kleur kunt u gebruik maken van de Colormate PS. Informatie
          hierover vindt u in het System Support Addendum (SSA 34.52.00-
          x).

          Film-printers van derden

          DECpresent levert hoge kwaliteit PostScript (zwart-wit of kleur)
          uitvoer. Film-recorders die PostScript Rev. 50.3 of hoger onder-
          steunen, kunnen in combinatie met DECpresent worden gebruikt.
          Nadere informatie vindt u in het System Support Addendum (SSA
          34.52.00-x).

          HPGL[TM]-uitvoer

          Met behulp van de CDA Graphics Hardcopy Converter kunnen de
          DDIF-bestanden van DECpresent worden geconverteerd in HPGL-
          bestanden. Een geconverteerd bestand kan dan naar een HPGL-type
          uitvoerapparaat worden gestuurd. Zowel de conversie als het
          afdrukken vinden buiten de DECpresent applicatie plaats.

          2  VEREISTE APPARATUUR

          VAX, MicroVAX, VAXstation of VAXserver configuratie zoals gespe-
          cificeerd in het System Support Addendum (SSA 34.52.00-x).


                                         11

 


          DECpresent/NEDERLANDS for VMS, Versie 1.0           SPD 34.52.00

          Beeldapparatuur:

          DECpresent draait op alle bovenstaande processors, mits voor
          weergave gebruik wordt gemaakt van een VMS werkstation, een VAX
          ULTRIX werkstation of een RISC ULTRIX werkstation, een VT1200*,
          of een Intel 80286* of 80386* met PC DECwindows.

          *  Geeft aan dat deze apparatuur niet geschikt is voor ver-
             vanging van een werkstation. Meer informatie vindt u in het
             System Support Addendum (SSA 34.52.00-x).

          3  VEREISTE PROGRAMMATUUR

          o  VMS besturingssysteem (en de benodigde componenten van VMS
             DECwindows)

          Informatie over de benodigde versies van de vereiste/optionele
          programmatuur en de beschikbaarheid daarvan vindt u in het
          System Support Addendum (SSA 34.52.00-x). PC DECwindows Display
          Facility

          PC DECwindows Display Facility is een MS-DOS[R] applicatie
          voor de implementatie van een X server die gebruikt maakt van
          het standaard protocol X Window System, Versie 11. Wanneer
          DECpresent binnen een VMS-netwerk draait via DECnet, kan voor
          invoer en uitvoer een personal computer worden gebruikt. PC
          DECwindows Display Facility wordt uitsluitend ondersteund op
          Intel[R] 80286 en 80386 machines. Nadere informatie over de
          vereiste apparatuur en programmatuur vindt u in de DECnet PCSA
          Client for DOS, Versie 3.0 Software Product Description en het
          System Support Addendum (SPD 55.07.xx/SSA 55.07.xx-x).

          4  BESTELINFORMATIE

          Software-gebruiksrecht: QL-YHEH9-PB
          Software-media: QA-YHEHA-H*
          Documentatie: QA-YHEHA-GZ
          Software-services: QT-YHEH*-**



                                         12

 


          DECpresent/NEDERLANDS for VMS, Versie 1.0           SPD 34.52.00



          *  Geeft aan dat deze velden variabel zijn. Meer informatie over
             verkrijgbare gebruiksrechten, services en media vindt u in
             het desbetreffende prijzenboek.


          5  PROGRAMMATUURGEBRUIKSRECHT

          De levering van deze programmatuur geschiedt volgens de be-
          palingen voor het gebruiksrecht zoals vermeld in de Algemene
          Verkoopvoorwaarden van Digital. Neem contact op met de dichtst-
          bijzijnde Digital-vestiging voor meer informatie over het beleid
          en de voorwaarden van Digital ten aanzien van gebruiksrechten.

          6  ONDERSTEUNING LICENSE MANAGEMENT FACILITY

          Dit produkt ondersteunt de VMS License Management Facility.

          Gebruiksrecht-eenheden voor dit produkt worden toegekend op
          gebruiksrecht/activiteitbasis.

          Meer informatie over de License Management Facility vindt u
          in de VMS Operating System Software Product Description (SPD
          25.01.xx) of in het License Management Facility handboek dat
          deel uitmaakt van de VMS documentatie.

          Neem contact op met de dichtstbijzijnde Digital-vestiging voor
          meer informatie over het beleid en de voorwaarden van Digital
          ten aanzien van gebruiksrechten.

          7  PROGRAMMATUUR-SERVICE

          Digital biedt diverse service-mogelijkheden. Neem voor in-
          formatie hierover contact op met de dichtstbijzijnde Digital-
          vestiging.





                                         13

 


          DECpresent/NEDERLANDS for VMS, Versie 1.0           SPD 34.52.00



          8  PROGRAMMATUURGARANTIE

          Digital biedt garantie voor dit software-produkt bij de aanschaf
          van een gebruiksrecht voor dit produkt conform het Software
          Warranty Addendum van deze SPD.

          International Hyphenators (afbreekroutines) en International
          CorrectSpell (spellingcontrole) onder gebruiksrecht van Hough-
          ton Mifflin Company. Copyright (c) 1985, 1987, 1988, Hough-
          ton Mifflin. Duits (c) 1985, 1987, Langenscheidt K.G. Frans
          in samenwerking met Librairie Larousse. Italiaans (c) 1988,
          Nicola Zanichelli. Alle rechten voorbehouden. V.S. patentnum-
          mers 4.580.241, 4.724.523 en 4.771.401. Canadees patentnummer
          1.203.916. Thesaurus V.S. patentnummer 4.724.523. Het Engels
          is gebaseerd op de AMERICAN HERITAGE DICTIONARY. Reproduktie en
          afzonderlijk gebruik van in DECpresent opgenomen programmatuur
          en/of algoritmen is niet toegestaan.

          Voor de illustraties van Arts and Letters[R] is gebruiksrecht
          verleend aan Digital Equipment Corporation, Maynard, Massachu-
          setts. Copyright (c) Computer Support Corporation 1985-1990.
          Alle rechten voorbehouden.

          [R]  Arts and Letters is een geregistreerd handelsmerk van
               Computer Support Corporation.

          [R]  Intel is een geregistreerd handelsmerk van Intel Corpora-
               tion.

          [R]  Lotus 1-2-3 is een geregistreerd handelsmerk van Lotus
               Development Corporation.

          [R]  MS-DOS is een geregistreerd handelsmerk van Microsoft
               Corporation.





                                         14

 


          DECpresent/NEDERLANDS for VMS, Versie 1.0           SPD 34.52.00




          [R]  PostScript is een geregistreerd handelsmerk van Adobe
               Systems, Inc.

          [TM] HPGL is een handelsmerk van Hewlett-Packard Corporation.

          [TM] Het Digital logo, CDA, DECpresent, DECwrite, DECdecision,
               DECalc, DECalc-PLUS, DECgraph, DECwindows, LiveLink, LN03,
               LVP16, PrintServer, VAX, MicroVAX, VAXstation, VAXserver en
               VMS zijn handelsmerken van Digital Equipment Corporation.





























                                         15
