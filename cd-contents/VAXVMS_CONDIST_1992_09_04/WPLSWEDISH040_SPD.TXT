 






          Software
          Product
          Description

          ________________________________________________________________

          PRODUKTNAMN:  WPS-PLUS/SVENSKA för VMS, Version 4.0 
	  SPD 27.94.02

          BESKRIVNING

          WPS-PLUS/SVENSKA för VMS är ett menystyrt textbehandlingssys-
          tem för VMS-användare. WPS-PLUS-användaren kan skapa, formatera
          och skriva ut dokument som innehåller text, grafik skapad i
          Encapsulated PostScript[R] (EPS) och data från andra Digital-
          tillämpningar, vilka hämtas med hjälp av funktionen för externa
          tillämpningar. WPS-PLUS för VMS installeras som tilläggsprogram-
          vara i ett VMS-system.

          Programvaran WPS-PLUS för VMS är kompatibel med Digitals
          arkitektur för sammansatta dokument (Compound Document Ar-
          chitecture, CDA). Dokument kan konverteras till DDIF (Digital
          Data Interchange Format) och DDIF-filer kan hämtas in i WPS-
          PLUS-systemet med hjälp av konverteringsfunktionen på menyn för
          överföring av dokument.

          WPS-PLUS för VMS innehåller textbehandling, tvådimensionell
          grafik, redigeringsmatematik, listbehandling och möjlighet
          att infoga EPS-grafik. Dessa funktioner ger dokument av hög
          kvalitet, som sedan kan distribueras över hela företaget.

          Beståndsdelar

          I programvaran WPS-PLUS för VMS erbjuds redigering med GULD-
          tangent och en mängd andra redigeringsfunktioner som nås från
          lättanvända menyer. På menyerna finns alternativ som Skapa,
          Redigera, Ta bort, Skriv ut, Läs, Innehållsförteckning, Sänd
          med elektronisk post, Överföring av dokument, Användardefiniera-
          de funktioner, Arkivhantering, Språkhjälp, Listbehandling och
          Datorstödd utbildning.

                                       DIGITAL                  Juni  1991

                                                               AE-JP72C-TE

 


          WPS-PLUS/SVENSKA för VMS, Version 4.0               SPD 27.94.02



          I redigeringsprogrammet i WPS-PLUS för VMS finns en linjal som
          användaren kan ta fram för att ändra inställningar för t ex
          vänstermarginal, tabulatorstopp, indrag och högermarginal. Annan
          information som justering av rader och placering av EPS-grafik
          anges också på linjalen. En del typer av indrag och automatisk
          radindelning kan användas utan att linjalinställningarna behöver
          ändras.

          Användaren av WPS-PLUS för VMS kan skapa ett obegränsat an-
          tal linjaler och spara dem under ett namn eller ett nummer.
          Användaren kan sedan lista, välja ut eller ta bort sina lin-
          jaler. Linjaler kan även sparas centralt på systemet, så att
          alla WPS-PLUS-användare kan använda dem.

          Datorstödd utbildning/Hjälp

          I WPS-PLUS för VMS finns en omfattande, uppgiftsinriktad da-
          torstödd utbildning, som är lämplig för nybörjaren såväl som
          för den något mer vana användaren. Den datorstödda utbildningen
          nås från huvudmenyn och innehåller även ett avsnitt om de nya
          funktionerna i WPS-PLUS.

          I WPS-PLUS för VMS finns också en omfattande hjälpfunktion där
          användaren kan få information om menyval, tangentbordslayout,
          funktionstangenter, den aktuella redigeringsfunktionen eller det
          aktuella fältet i ett formulär.

          Användaren kan ta fram en statusrad, där information visas om
          dokumentets titel, mapp och nummer samt om aktuella linjalin-
          ställningar. Om användaren har valt ut ett textstycke, visas en
          urvalsmarkering på statusraden.

          Informationsmeddelanden visas på skärmen som en vägledning vid
          arbetet med de olika redigeringsfunktionerna.




                                          2

 


          WPS-PLUS/SVENSKA för VMS/, Version 4.0               SPD 27.94.02


          Redigering

          Programvaran WPS-PLUS för VMS innehåller ett komplett rediger-
          ingsprogram där användaren kan välja ut, klippa ut, klistra in,
          radera och återställa text samt flytta markören i dokumentet.
          Redigeringen kan utföras i infognings- eller överskrivningsläge,
          och text kan framhävas på olika sätt, t ex med fetstil eller
          understrykning. Text kan sökas och ersättas; detta gäller även
          styrtecken.

          I programvaran WPS-PLUS för VMS kan upp till tio dokument redig-
          eras parallellt, och upp till tio urklippsbuffertar kan användas
          för varje dokument, för att flytta och kopiera text inom eller
          mellan dokument. Användaren kan ta fram en lista över öppna
          dokument och flytta mellan dem utan att markörens position
          ändras i de olika dokumenten. Framhävning som automatisk cen-
          trering, understrykning, växling mellan versaler och gemener,
          dubbelunderstrykning, halvrad upp eller ner (exponent och index)
          utförs enkelt med ett par tangenttryckningar. Användaren kan
          själv välja datum- och tidsformat från en meny. Redigeringsfön-
          stret kan, på arbetsstationer där så är möjligt, utökas till 54
          rader.

          I textbehandlingssystemet WPS-PLUS finns språkhjälp som kontroll
          och korrigering av stavning med hjälp av standard- och tillval-
          sordlistor (även på svenska), betydelseordlista (ej på svenska)
          och synonymordlista (ej på svenska). Användaren kan använda
          såväl sina egna som systemets ordlistor vid stavningskontroll.
          Se System Support Addendum (SSA 27.94.02-x).

          Som tilläggsprogramvara finns grammatikkontroll på engelska. Se
          System Support Addendum (SSA 27.94.02-x).

          Avancerad redigering

          Avancerade redigeringsfunktioner som bakgrundsmarkering, än-
          dringsmarkeringar, flerspaltsredigering samt möjlighet att
          skapa, redigera och söka efter fotnoter och slutnoter, gör
          programvaran WPS-PLUS för VMS till ett lämpligt verktyg för


                                          3

 


          WPS-PLUS/SVENSKA för VMS, Version 4.0               SPD 27.94.02



          dokumentations- och publikationsgrupper. WPS-PLUS för VMS under-
          stöder Digitals multinationella teckenuppsättning och tekniska
          tecken.

          Med hjälp av användardefinierade funktioner (ADFer) kan använ-
          daren automatisera tangentsekvenser som används ofta. ADFer kan
          anropas från alla menyer och formulär, från andra ADFer samt vid
          redigering. Användaren kan skapa, redigera, lista, skriva ut och
          ta bort ett obegränsat antal ADFer.

          I den tvådimensionella grafiken (TDG) kan användaren skapa,
          redigera och flytta diagram av obegränsad längd. Diagrammen
          kan innehålla horisontella och vertikala linjer, boxar, veten-
          skapliga ekvationer, streckteckningar, tabeller, matriser och
          VT100s teckenuppsättning för grafiktecken (Line Drawing Charac-
          ter Set).

          Med funktionerna för listbehandling och sortering kan användaren
          skapa standardiserade dokument, brev och rapporter. Under list-
          behandlingen eller sorteringen kan information visas löpande om
          hur många poster som behandlats. Ett obegränsat antal listbe-
          handlings- och sorteringsjobb kan köras som bakgrundsprocesser
          medan terminalen är fri för annat arbete (t ex redigering). När
          jobbet är klart får användaren ett meddelande om detta samt en
          loggfil för det utförda jobbet.

          Listbehandlings- och sorteringsjobb som körs som bakgrundspro-
          cesser kan hanteras från menyn Jobb och köer. Från denna meny
          kan användaren ta fram en förteckning över pågående jobb och ta
          bort eller senarelägga jobb som placerats i en kö.

          I redigeringsmatematiken kan användaren utföra beräkningar med
          de fyra räknesätten.

          Programvaran WPS-PLUS för VMS gör det möjligt för erfarna använ-
          dare att referera till andra programvaror i ett dokument genom
          funktionen för externa tillämpningar.

          Användaren kan enkelt välja ut frasminnes- och standarddokument,
          och därifrån infoga ord, fraser eller stycken.

                                          4

 


          WPS-PLUS/SVENSKA för VMS, Version 4.0               SPD 27.94.02



          Integrerat arkiv

          I programvaran WPS-PLUS för VMS finns ett integrerat arkiver-
          ingssystem med ett arkiv för varje användare. Arkivet innehåller
          dokument- och mapptitlar, användarens egna nyckelord för varje
          dokument, sökning av dokument utifrån mapp- eller dokument-
          titel, nyckelord eller dokumentnummer. En förteckning över
          mappar eller dokument kan visas vid sökning. Möjligheten att
          ta bort, kopiera och flytta dokument ökar förutsättningarna för
          ett välorganiserat och lättanvänt arkiveringssystem.

          I WPS-PLUS för VMS kan flera användare nå och redigera gemen-
          samma WPS-PLUS-dokument genom funktionen Arbeta med en VMS-fil.

          Formatering och utskrift

          Skrivartabeller innehåller både de attribut och de teckendef-
          initioner som är nödvändiga för understöd av en viss skrivare
          och, i förekommande fall, val av arkmatare eller inmatningsfack.
          I WPS-PLUS för VMS kan varje användare skapa, ändra och under-
          hålla sina egna skrivartabeller. Från menyn för skrivartabeller
          (där alla menyval är på engelska) kan användaren skapa en tabell
          utifrån en som redan finns på systemet samt redigera, skriva ut,
          döpa om eller ta bort skrivartabeller.

          WPS-PLUS för VMS har fullt understöd för proportionell utskrift
          samt utskrift på PostScript-skrivare. Om användaren så önskar,
          sköts radindelningen automatiskt vid utskrift. Vid proportionell
          utskrift tas hänsyn till tabulatorstopp, centreringar, tabel-
          lkolumner och justeringsinställningar, för att formatering och
          utskrift skall ge ett bra resultat. Typsnitt och teckenstorlek
          kan ändras tillfälligt genom att en viss framhävningstyp (t ex
          fetstil eller understrykning) reserveras för utskrift med ett
          visst typsnitt. För högerjusterad text kan användaren tillåta
          valfria skiljetecken att hamna utanför högermarginalen.

          När ett dokument skall formateras kan användaren välja vilket
          lexikon som skall användas för avstavning. Se System Support
          Addendum (SSA 27.94.02-x).

                                          5

 


          WPS-PLUS/SVENSKA för VMS, Version 4.0               SPD 27.94.02



          I utskriftsfunktionen kan användaren göra inställningar för
          sidstorlek och utskriftsformat, övre och nedre marginal, spal-
          tavstånd samt antal tecken och rader per tum. Användaren avgör
          var sidindelning skall göras - inställningar för detta kan göras
          i det aktuella dokumentet. Liggande och stående utskrift kan
          blandas inom ett och samma dokument. Inställningar kan göras
          för numrering av sidor, fotnoter och avsnitt. Sidhuvud och sid-
          fot kan infogas automatiskt på varje sida och texten i huvud
          och fot kan varieras med udda och jämna sidor inom ett doku-
          ment. Utskriftsfunktionen i WPS-PLUS för VMS erbjuder dessutom
          bl a följande möjligheter: utskrift av text i flera spalter,
          automatisk sidnumrering, kontroll av enstaka rader överst och
          nederst på sidor, textblock utan sidbrytning, samtidigt skapande
          av avsnittsnumrering, innehållsförteckning, källförteckning och
          sakregister.

          Via ett val på utskriftsmenyn kan användaren (på understödda
          skrivare som kan hantera dessa funktioner) skriva ut doku-
          ment med flera textsidor på en fysisk sida, enkelsidigt eller
          dubbelsidigt, med olika typsnitt och olika sidstorlek inom ett
          dokument. Se System Support Addendum (SSA 27.94.02-x).

          Utskrift av PostScript-filer skapade i WPS-PLUS på icke
          PostScript-anpassade skrivare understöds vid användning av
          tilläggsprogramvaran DECprint Utility for PostScript to Sixel
          Printing for VMS V1.0. (SPD 31.56.xx).

          Utskriftsjobb kan utföras som bakgrundsprocess, och hanteras då
          från menyn Jobb och köer.

          Grafik

          WPS-PLUS för VMS gör det möjligt för användaren att infoga,
          storleksanpassa och justera placering av grafikfiler av for-
          matet Encapsulated PostScript (EPS). EPS-filer kan skalanpassas
          horisontellt och vertikalt enligt måttangivelser i centime-
          ter eller tum. I WPS-PLUS för VMS erbjuds över 100 färdiga
          EPS-bilder, som kan användas för att höja dokumentens visuella
          kvalitet.

                                          6

 


          WPS-PLUS/SVENSKA för VMS, Version 4.0               SPD 27.94.02



          Konvertering och överföring av dokument

          Användare av WPS-PLUS för VMS kan utbyta dokument med användare
          av WPS-PLUS/DOS på understödda persondatorer. Dokument kan även
          överföras till och från DECmate II och DECmate III. Användaren
          kan konvertera dokument till formaten DDIF (Digital Data Inter-
          change Format), DX och ASCII, och dokument i dessa format kan
          hämtas in i WPS-PLUS.

          Från menyn för överföring av dokument kan användaren konvert-
          era ett WPS-PLUS-dokument, dock utan textattribut som t ex
          framhävningar, till en VMS-fil som sedan kan sändas med VMSmail.

          Utskrifter av hög kvalitet

          Textbehandlingssystemet WPS-PLUS för VMS innehåller de verktyg
          som behövs för att skapa och skriva ut dokument av hög grafisk
          kvalitet:

          o  Proportionell utskrift

          o  Understöd för PostScript-skrivare

          o  Automatisk avstavning

          o  Infogning av EPS-grafik som kan storleksanpassas

          o  Tillgång till över 100 EPS-bilder

          o  Stora möjligheter att skräddarsy dokumentens utseende

          o  Flera olika språkhjälpsverktyg

          MASKINVARUKRAV

          Konfiguration med VAX, MicroVAX, VAXstation eller VAXserver
          enligt vad som anges i System Support Addendum (SSA 27.94.02-x).

          PROGRAMVARUKRAV*

          o  Operativsystemet VMS

          o  VAX FMS Runtime Only System

                                          7

 


          WPS-PLUS/SVENSKA för VMS, Version 4.0               SPD 27.94.02



          Programvaran VAX ScriptPrinter krävs för utskrift på en Script-
          Printer av filer i annat format än PostScript.

          Observera:

          VAX FMS Runtime Only System krävs för att WPS-PLUS för VMS skall
          kunna köras. Driftssystemet ingår i fullständiga VAX FMS men kan
          även köpas separat. Fullständiga VAX FMS krävs inte.

          Kunder som inte har fullständiga VAX FMS måste köpa såväl pro-
          gramvarulicens som media för VAX FMS Runtime Only System.

          *  Se System Support Addendum (SSA 27.94.02-x) för informa-
             tion om vilka versioner som finns tillgängliga av nödvändig
             programvara.

          ORDERINFORMATION

          Programvarulicenser: QL-AAMM*-**
          Programvarumedia: QA-AAMM*-**
          Programvarudokumentation: QA-AAMMA-GZ
          Programvarutjänster: QT-AAMM*-**

          *  Asterisken betecknar varierande enheter. För ytterligare
             information om tillgängliga licenser, media och tjänster, se
             gällande prislista.

          PROGRAMVARULICENSER

          Denna programvara levereras under de licensvillkor som anges i
          Digitals Allmänna leveransvillkor. För ytterligare information
          om Digitals licensvillkor, kontakta närmaste Digitakontor.

          LICENSE MANAGEMENT FACILITY

          Denna programvara understöder VMS License Management Facility.
          Licensenheter för produkten köps per CPU (centralenhet).

          För mer information om License Management Facility, se Soft-
          ware Product Description för operativsystemet VMS (SPD 25.01.xx)
          eller handboken License Management Facility i dokumentationsupp-
          sättningen till operativsystemet VMS.

                                          8

 


          WPS-PLUS/SVENSKA för VMS, Version 4.0               SPD 27.94.02



          För ytterligare information om Digitals licensvillkor, kontakta
          närmaste Digitalkontor.

          PROGRAMVARUTJÄNSTER

          Ett flertal tjänstealternativ finns tillgängliga från Digital.
          Kontakta Digital för närmare information.

          PROGRAMVARUGARANTI

          Denna programvaruprodukt omfattas av en garanti enligt vad
          som anges i garantibilagan till denna SPD. Garantin lämnas av
          Digital vid köp av en licens för produkten.

          VARUMÄRKEN

          [R]  PostScript är ett varumärke som tillhör Adobe Systems, Inc.

          [R]  HP är ett varumärke som tillhör Hewlett-Packard Company.

          [TM] Digitals logotyp, WPS-PLUS, CDA, CI, DECmate, DECprint,
               DDIF, DX, FMS, LQP02, LA50, LA324, PrintServer, MicroVAX,
               VAX, VAXserver,VAXstation, VMS och VT är varumärken som
               tillhör Digital Equipment Corporation.















                                          9
