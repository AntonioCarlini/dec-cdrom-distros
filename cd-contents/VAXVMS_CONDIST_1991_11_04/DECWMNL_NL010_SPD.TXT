 






          Software
          Product
          Description

          ________________________________________________________________

          PRODUKTNAAM:  VMS DECwindows Motif/NEDERLANDS versie 1.0     SPD
          27.F6.00
          BESCHRIJVING

          De desktop-omgeving van DECwindows vormt een grafische ge-
          bruikersinterface voor het besturingssysteem VMS. Verwerkt
          in DECwindows is Motif, een interface die is ontwikkeld door
          de Open Software Foundation en algemeen als industriestandaard
          wordt erkend. OSF/Motif dient als basis voor de DECwindows-
          applicaties. Deze grafische gebruikersinterface omvat een
          krachtig bedieningsmodel voor het besturingssysteem VMS, waarin
          gebruik wordt gemaakt van muistechnieken (aanwijzen en klikken).
          DECwindows wordt geleverd met een geïntegreerde verzameling
          desktop-applicaties, die de grote mogelijkheden van dit bedie-
          ningsmodel illustreren en die gebruikers van VMS de beschikking
          geven over een basisset van praktische hulpmiddelen.

          VMS DECwindows Motif is gebaseerd op de MIT-specificatie voor
          het X Window System, versie 11, release 4 en op OSF/Motif
          V1.1.1.[*]. Standaarden van het X Window System die als on-
          derdeel van DECwindows worden ondersteund, zijn onder meer het
          X11-netwerkprotocol, een basisset van schriftsoorten waarmee
          werkstations worden uitgerust, en C programmeertaal-bindings
          voor de Xlib- en de Xtoolkit-bibliotheek. Voor gebruikers van
          werkstations ondersteunt DECwindows ook het Adobe Display Post-
          Script System. Deze voorziening is geïntegreerd in X11.

          Doordat ondersteuning voor het X11-netwerkprotocol is ingebouwd
          in de bibliotheek van het client-systeem en in de weergave-
          server, is gespreide communicatie mogelijk tussen VMS en andere
          systemen die voldoen aan het X11-protocol.

          [*] Het is mogelijk dat door OSF geleverde programmatuur niet
          compatibel zal zijn met toekomstige releases van DECwindows.

                                       DIGITAL                Oktober 1991

                                                               AE-PHVSA-TE

 


          VMS DECwindows Motif/NEDERLANDS versie 1.0          SPD 27.F6.00



          De koper van het gebruiksrecht zegt toe Display PostScript uit-
          sluitend uit te voeren op Digital-computersystemen die in deze
          Software Product Description worden aangeduid als vallend onder
          het gebruiksrecht. Verder zegt de koper van het gebruiksrecht
          toe onder geen beding met de geleverde programmatuur (direct of
          indirect) bitmap-beelden af te drukken met een hogere resolu-
          tie dan 150 PPI of schriftsoorten of lettertypen te genereren
          voor gebruik met systemen die hiervoor niet door Digital zijn
          aangewezen.

          DECwindows ondersteunt de voorzieningen voor client/server-
          distributie die zijn ingebouwd in het X Window System. Dit
          client/server-model maakt het mogelijk X Window clients op een
          bepaalde node te draaien en de uitvoer op een andere node weer
          te geven. Voor de communicatie tussen de nodes wordt gebruik
          gemaakt van een transport. DECwindows kent drie transport-
          interfaces - lokaal gedeeld geheugen, DECnet en TCP/IP (waarbij
          van het gelaagde Digital-produkt VMS/ULTRIX Connection (UCX)
          gebruik wordt gemaakt). Gebruikers kunnen ook zelf transport-
          subsystemen en transport-interfaces aan het systeem toevoegen.

          Als u wilt weten of een afzonderlijk verkrijgbare DECwindows-
          of X-applicatie kan draaien op of communiceren met een VMS
          DECwindows Motif systeem, raadpleegt u de Software Product
          Description bij de betreffende applicatie.

          De omgeving van VMS DECwindows Motif bestaat uit vier basiscom-
          ponenten:

          1. Het Sessiebeheer vormt de spil van de gebruikersinterface
             op een DECwindows-werkstation. Met behulp van het Sessiebe-
             heer is het mogelijk applicaties te activeren, instellingen
             voor de gehele sessie te wijzigen, beveiligingsmaatregelen te
             treffen en de sessie te besturen. Verder kunnen gebruikers
             de interface-taal voor ondersteunde DECwindows-applicaties
             kiezen, mits zij vertaalde interfaces voor VMS DECwindows
             Motif hebben aangeschaft en geïnstalleerd en zij gerechtigd
             zijn deze te gebruiken. Raadpleeg het gedeelte "Ondersteu-
             ning voor vertaalde gebruikersinterfaces" in deze SPD voor

                                          2

 


          VMS DECwindows Motif/NEDERLANDS versie 1.0          SPD 27.F6.00



             meer informatie over de ondersteunde talen. Raadpleeg het
             betreffende SSA (System Support Addendum) als u wilt weten
             voor welke applicaties vertaalde gebruikersinterfaces te ver-
             krijgen zijn en welke specifieke ondersteuning beschikbaar is
             voor gelokaliseerde apparatuur en programmatuur.

          2. Het Vensterbeheer stelt de gebruiker in staat met vensters
             te werken. Bij DECwindows wordt standaard het Vensterbeheer
             van OSF/Motif geleverd. Ook het Vensterbeheer dat hoort bij
             de DECwindows X User Interface (XUI), is beschikbaar. De
             gebruiker kan dus zelf het vensterbeheerprogramma kiezen
             waaraan hij of zij de voorkeur geeft.

          3. Het Bestandsbeheer biedt een grafische interface voor het
             werken met bestanden in VMS. Gebruikers kunnen directories in
             het VMS-bestandssysteem activeren en bewerkingen op bestanden
             uitvoeren.

          4. De terminal-emulator DECterm biedt gebruikers van werksta-
             tions een traditionele tekencel-interface voor bestaande
             VMS-functies en -applicaties. DECterm is een VT320 terminal-
             emulator, die ReGIS en Sixel ondersteunt, maar niet geheel
             VT340-compatibel is. Programma's die zijn geschreven voor
             VT52-, VT100-, VT220- of VT320-terminals en gebruik maken
             van terminal-besturingsfuncties van VMS, kunnen zonder meer
             worden uitgevoerd vanuit het DECterm-venster. Verder kent
             DECterm een aantal werkstation-gerichte voorzieningen, bij-
             voorbeeld voor het plaatsen van de cursor met behulp van
             de muis, het variëren van de schermgrootte en het knippen
             en plakken van tekst tussen terminal-emulators en andere
             DECwindows-applicaties. Veel programma's kunnen ook probleem-
             loos van deze voorzieningen gebruik maken.

          Applicaties

          Een geïntegreerde verzameling desktop-applicaties vormt een es-
          sentieel onderdeel van de DECwindows-omgeving. Deze applicaties
          illustreren enerzijds de werking van de consistente DECwindows-
          gebruikersinterface, en bieden anderzijds de gebruikers vele
          praktische mogelijkheden.

                                          3

 


          VMS DECwindows Motif/NEDERLANDS versie 1.0          SPD 27.F6.00



          De volgende applicaties zijn aangepast aan OSF/Motif en zijn
          beschikbaar in deze versie van VMS DECwindows Motif:

          o  Boekerij - een applicatie voor het lezen van online ver-
             spreide en opgeslagen documentatie

          o  Rekenmachine - een eenvoudige wetenschappelijke rekenmachine

          o  Agenda - een elektronische kantooragenda

          o  Kaartsysteem - een applicatie waarmee gegevens volgens een
             hiërarchische structuur kunnen worden opgeslagen, vergelijk-
             baar met een online adresboek en/of telefoonboek

          o  Klok - een elektronische klok met analoge en/of digitale
             datum- en tijdweergave en een alarmfunctie

          o  CDA-viewer - een applicatie voor het weergeven van samen-
             gestelde documenten (documenten met tekst, afbeeldingen en
             beeldgegevens) op terminals en DECwindows-werkstations

          o  Online training - een programma dat nieuwe gebruikers van
             Motif inwijdt in het gebruik van de muis en andere eenvoudige
             bewerkingen in Motif

          o  Koppelingsbeheer - een applicatie voor het aanmaken en be-
             heren van koppelingen tussen verschillende elektronisch
             opgeslagen gegevens, zoals postberichten, kaarten in kaarten-
             bestanden en informatie in online boeken

          o  Post - een DECwindows-gebruikersinterface voor VMS Mail

          o  Meldingenvenster - een venster waarin meldingen van het
             systeem worden weergegeven (bijvoorbeeld meldingen over
             binnengekomen postberichten of meldingen die door de sys-
             teembeheerder zijn verzonden)

          o  Atelier - een eenvoudige grafische bitmap-editor

          o  Schermafdruk - een applicatie waarmee datgene wat op het
             scherm wordt weergegeven, in een afdrukbestand kan worden
             opgeslagen of rechtstreeks kan worden afgedrukt

                                          4

 


          VMS DECwindows Motif/NEDERLANDS versie 1.0          SPD 27.F6.00



          o  Puzzel - een elektronisch spel waarbij vierkantjes met cij-
             fers in de juiste volgorde moeten worden geplaatst.

          DECwindows-werkstations kunnen PostScript-bestanden weergeven
          volgens het WYSIWYG-principe (What You See Is What You Get). Dit
          wil zeggen dat men vanaf het scherm kan bepalen hoe bestanden
          eruit komen te zien als ze op een van de PostScript-printers
          van Digital worden afgedrukt. Om PostScript-bestanden weer te
          geven kunnen de applicaties CDA-viewer en DECwindows Post worden
          gebruikt.

          Ondersteuning voor vertaalde gebruikersinterfaces

          Neem contact op met de dichtstbijzijnde Digital-vestiging voor
          actuele informatie over beschikbare opties en ondersteunde meer-
          talige configuraties. Verdere gegevens over de vertaalde ge-
          bruikersinterfaces vindt u in de SPD/SSA's voor de verschillende
          talen. Zie verder de gedeelten BESTELINFORMATIE en PROGRAMMA-
          TUURGEBRUIKSRECHT in deze SPD.

          Ondersteuning voor programmeren

          De werkomgeving van VMS DECwindows Motif omvat een uitgebreide
          set bibliotheken en andere hulpmiddelen voor programmeurs van
          nieuwe applicaties. De bibliotheken zijn zo opgezet dat ze
          tegelijkertijd door meerdere applicaties kunnen worden gebruikt.

          De geleverde bibliotheken zijn te verdelen in vier categorieën:
          standaardbibliotheken van het X Window System zoals Xlib en
          de Intrinsics, bibliotheken ter ondersteuning van de reeds
          bestaande set XUI-applicaties, bibliotheken die de OSF/Motif
          Toolkit ondersteunen en waarmee applicaties met een Motif-
          gebruikersinterface kunnen worden ontwikkeld, en een aantal
          speciaal door Digital geproduceerde bibliotheken waarmee extra
          voorzieningen in applicaties kunnen worden ingebouwd.

          Bij VMS DECwindows Motif worden de volgende acht programmeerbi-
          bliotheken geleverd:

          o  X Window System bibliotheek (Xlib)

                                          5

 


          VMS DECwindows Motif/NEDERLANDS versie 1.0          SPD 27.F6.00



          o  X Window System Intrinsics bibliotheek (Xtoolkit)

          o  OSF/Motif User Interface bibliotheek

          o  Extensions to OSF/Motif (ontwikkeld door Digital)

          o  X User Interface (XUI) bibliotheek

          o  conversieprogramma's om applicaties met een XUI-interface om
             te zetten in applicaties met een OSF/Motif-interface

          o  Compound Document Architecture (CDA) bibliotheek

          o  Display PostScript (DPS) bibliotheek.

          Componenten uit deze bibliotheken kunnen op elke willekeurige
          manier worden gecombineerd al naar gelang de eisen die de appli-
          catie stelt. Verder kunnen deze componenten gebruik maken van
          voorzieningen uit een groot aantal programmeertalen. In de pro-
          grammeerbibliotheken zijn namelijk procedurele programmeertaal-
          bindings opgenomen die beantwoorden aan de VAX-aanroepstandaard,
          de MIT C programmeerconventies of beide conventies.

          Motif programmeertaal-bindings zijn beschikbaar voor de volgende
          programmeertalen:

             VAX Ada
             VAX FORTRAN
             VAX C
             VAX Pascal.

          XUI programmeertaal-bindings zijn beschikbaar voor de volgende
          programmeertalen:

             VAX Ada
             VAX FORTRAN
             VAX BLISS-32 Implementation Language
             VAX Pascal
             VAX BASIC
             VAX MACRO
             VAX C (VAX-aanroepstandaard of MIT-conventie)

                                          6

 


          VMS DECwindows Motif/NEDERLANDS versie 1.0          SPD 27.F6.00



             VAX PL/I.

          Hieronder worden de acht genoemde bibliotheken uitvoeriger
          beschreven.

          X Window System (X) programmeerbibliotheek

          In de VMS DECwindows Motif omgeving is Xlib beschikbaar, een
          standaard programmeerbibliotheek voor het X Window System.
          Deze bibliotheek biedt voorzieningen voor het beheer van de
          voornaamste systeemelementen (vensters, kleurenkaarten en in-
          voereenheden) en voor het produceren van bitmap graphics. Het
          X-netwerkprotocol wordt gedefinieerd als onderdeel van een pro-
          cedurebibliotheek.

          X Window System Intrinsics bibliotheek

          In VMS DECwindows Motif is een bibliotheek beschikbaar die
          zowel de MIT Release 3 (R3) als de MIT Release 4 (R4) Intrinsics
          (Xtoolkit) omvat. De Xtoolkit biedt de programmeur een aantal
          low-level routines waarmee interface-objecten kunnen worden
          aangemaakt die widgets worden genoemd. De R3 Intrinsics zijn in
          de bibliotheek opgenomen voor binaire compatibiliteit met images
          die met eerdere versies van VMS DECwindows zijn aangemaakt.

          Opmerking: alle bibliotheken die Digital bij VMS DECwindows Mo-
          tif levert, en alle opnieuw gelinkte applicaties zullen gebruik
          maken van de nieuwe R4 Intrinsics.

          OSF/Motif User Interface programmeerbibliotheek

          OSF/Motif is het nieuwe interface-model voor programmatuur (ont-
          wikkeld door Digital of andere bedrijven) die is bestemd voor
          de DECwindows-omgeving. In OSF/Motif zijn de aanbevolen con-
          venties en stijlen vastgelegd voor applicaties die gezamenlijk
          met andere applicaties op een DECwindows-werkstation kunnen
          draaien. Applicaties met een Motif-interface worden door de
          gebruiker ervaren als geïntegreerde onderdelen van de Digital-
          werkomgeving. OSF/Motif omvat verder een aantal geavanceerde
          interface-objecten, die gadgets worden genoemd.

                                          7

 


          VMS DECwindows Motif/NEDERLANDS versie 1.0          SPD 27.F6.00



          In de OSF/Motif Style Guide, die u aantreft in de VMS DECwin-
          dows Motif Programming Kit, komen de principes, achterliggende
          gedachten en componenten aan de orde die ten grondslag liggen
          aan consistente en geïntegreerde OSF/Motif-applicaties. Verder
          wordt bij VMS DECwindows Motif de DECwindows Companion to the
          OSF/Motif Style Guide geleverd. Dit document bevat aanvullende
          stijleisen voor OSF/Motif-gebruikersinterfaces en richtlijnen
          omtrent het gebruik van een aantal extra voorzieningen in VMS
          DECwindows Motif. Daarnaast vindt u in de DECwindows Companion
          to the OSF/Motif Style Guide een meertalige terminologielijst
          ten behoeve van programmeurs die OSF/Motif-applicaties in de
          opgenomen talen ontwikkelen. Deze lijst bevat de termen die door
          Digital worden aanbevolen.

          De stijlconcepten van OSF/Motif worden geïmplementeerd door
          middel van de OSF/Motif Toolkit. De OSF/Motif Toolkit maakt
          gebruik van de MIT Xtoolkit en omvat drie componenten:

          o  OSF/Motif-widgets en -gadgets voor de implementatie van
             gangbare interface-objecten zoals scroll-balken, menu's en
             opdrachtknoppen

          o  Routines waarmee gangbare functies zoals knippen en plakken
             in applicaties kunnen worden ingebouwd

          o  Routines voor het beheer van systeemelementen; met deze
             routines worden interface-definitiebestanden geladen en
             widgets en gadgets aangemaakt op basis van deze bestanden.

          De OSF/Motif Toolkit wordt gebruikt in combinatie met de
          OSF/Motif User Interface Language (UIL) compiler. In de
          interface-definitiebestanden die deze compiler genereert, wordt
          de vorm van DECwindows-applicaties beschreven, terwijl bijzon-
          derheden over widgets en gadgets (bijvoorbeeld optienamen) los
          van de toolkit en de programmacode voor de applicatie kunnen
          worden opgeslagen. Dit maakt het mogelijk om prototypes voor
          gebruikersinterfaces te ontwikkelen die vervolgens gemakke-
          lijk kunnen worden aangepast, om vorm en functie in applicaties
          van elkaar te scheiden en om produkten te vertalen zonder de
          bronbestanden opnieuw te compileren.

                                          8

 


          VMS DECwindows Motif/NEDERLANDS versie 1.0          SPD 27.F6.00



          Extensions to OSF/Motif

          Digital heeft een bibliotheek met waardevolle aanvullingen op de
          standaard OSF/Motif Toolkit ontwikkeld. Deze bibliotheek omvat
          een aantal widgets en runtime routines die niet door OSF worden
          geleverd. Beschikbaar zijn de volgende widgets, die voorzien
          in een gemeenschappelijke interface voor enkele veel gebruikte
          DECwindows-functies:

          o  een kleurenfunctie die gebruikers in staat stelt kleuren
             te selecteren en te mengen met behulp van verschillende
             kleurenmodellen

          o  een functie voor samengestelde tekenreeksen ter ondersteuning
             van internationale tekensets die van rechts naar links worden
             geschreven (naast tekensets die van links naar rechts worden
             geschreven)

          o  een helpfunctie waarmee vanuit applicaties op een consistente
             wijze helpinformatie kan worden weergegeven

          o  een afdrukfunctie waarmee vanuit applicaties op een con-
             sistente wijze bestanden kunnen worden afgedrukt

          o  een Structured Visual Navigation (SVN) widget waarmee ap-
             plicaties hiërarchisch gestructureerde informatie kunnen
             weergeven.

          De volgende runtime routines zijn beschikbaar:

          o  drie aanroeproutines voor de helpfunctie van DECwindows, die
             het mogelijk maken online helpbestanden weer te geven met
             behulp van de Boekerij.

          o  hyperapplicatie-functies waarmee applicaties naadloos worden
             geïntegreerd in de hyperinformatie-omgeving. Deze functies
             omvatten een gebruikersinterface die in alle hyperapplica-
             ties kan worden ingebouwd en gebruikt voor het werken met

                                          9

 


          VMS DECwindows Motif/NEDERLANDS versie 1.0          SPD 27.F6.00



             hyperapplicatie-objecten. De functies voegen de volgende
             extra's aan een applicatie toe:

             -  een uitgebreide gebruikersinterface die verplaatsingen
                door de hyperapplicatie-omgeving mogelijk maakt

             -  voorzieningen voor het aanmaken, kopiëren en wissen van
                hyperapplicatie-objecten

             -  de mogelijkheid om waarden in te stellen voor de kenmerken
                van hyperapplicatie-objecten en deze waarden op te halen.
                Kenmerken kunnen een of meer waarden van verschillende
                typen hebben (integer, booleaanse waarde, drijvende komma,
                datum, tekenreeks, DDIF-reeks en LWK-object)

             -  functies voor het zoeken naar de koppelingen of surrogates
                in koppelingsnetwerken en naar de stappen of surrogates in
                paden op basis van de waarden van kenmerken

             -  de mogelijkheid om hyperapplicatie-objecten te bewaren in
                en op te halen uit koppelingsbases.

          o  De Image Services Library, Image Display Services en X
             Image Extensions. Deze componenten zorgen voor runtime-
             ondersteuning voor applicaties die zijn ontwikkeld met
             DECimage Application Services.

          X User Interface (XUI) programmeerbibliotheek

          De XUI Toolkit maakt nog steeds deel uit van de VMS DECwin-
          dows Motif omgeving. De XUI Toolkit is gebaseerd op de MIT R4
          Xtoolkit Intrinsics en implementeert de interface-stijl van vo-
          rige versies van VMS DECwindows. Het is echter aan te bevelen
          voor nieuwe applicaties gebruik te maken van de OSF/Motif Tool-
          kit, aangezien Motif als open standaard door een groot aantal
          leveranciers wordt toegepast.

          Conversieprogramma's

                                         10

 


          VMS DECwindows Motif/NEDERLANDS versie 1.0          SPD 27.F6.00



          Digital levert een aantal conversieprogramma's waarmee pro-
          grammeurs XUI-applicaties kunnen omzetten in Motif-applicaties.
          Daarbij worden XUI-namen in het bronbestand vervangen door de
          juiste Motif-namen.

          Compound Document Architecture (CDA) programmeerbibliotheek

          De CDA Toolkit bevat toegangsroutines waarmee samengestelde do-
          cumenten (die tekst, afbeeldingen en beeldgegevens bevatten)
          door applicaties kunnen worden aangemaakt, gelezen en wegge-
          schreven. Dergelijke bestanden vormen een tussenstap bij het
          vastleggen van deze gegevens op schijf, bij het uitwisselen van
          gegevens tussen applicaties en bij het afdrukken van afbeeldin-
          gen met een hoge resolutie.

          Enhanced X Windows Display PostScript (XDPS)

          Het Display PostScript System dat bij VMS DECwindows Mo-
          tif wordt geleverd, vormt een uitbreiding op de grafische
          X-programmeeromgeving en maakt de weergave van tekst of af-
          beeldingen mogelijk op werkstations die de XDPS-uitbreiding
          ondersteunen.

          X Display PostScript voegt de volgende voorzieningen toe aan de
          standaard X11-omgeving:

          o  Alle schriftsoorten van DECwindows kunnen op elke grootte en
             onder elke hoek geroteerd worden weergegeven.

          o  XDPS-afbeeldingen worden gespecificeerd in een door de ge-
             bruiker gedefinieerd coördinatensysteem onafhankelijk van de
             beeldschermdichtheid.

          o  Kleurenweergave of grijstintenweergave wordt automatisch
             aangepast aan het type beeldscherm met behulp van directe
             weergave, grijstintensimulatie of halftonen.

          o  Routines van DPS Display kunnen naar de server worden overge-
             bracht en op elk gewenst moment worden uitgevoerd.

          o  Geavanceerde basisafbeeldingen, zoals nauwkeurig gevormde
             Bezier-krommen, kunnen worden weergegeven.

                                         11

 


          VMS DECwindows Motif/NEDERLANDS versie 1.0          SPD 27.F6.00



          o  Elke weergave kan naar believen worden geproportioneerd en
             geroteerd.

          Programmeurs kunnen gebruik maken van XDPS door middel van de
          Adobe Client Library. Verder maakt het conversieprogramma pswrap
          het mogelijk, PostScript-code om te zetten in C-programma's die
          vanuit andere talen kunnen worden aangeroepen.

          Display Server Extension programmeerbibliotheek

          De VMS DECwindows Motif Display Server ondersteunt de volgende
          uitbreidingen:

          o  Display PostScript: "Adobe-DPS-Extension" zoals gezamenlijk
             gedefinieerd door Adobe Systems, Incorporated en Digital en
             geregistreerd bij het MIT X Consortium. Met deze uitbreiding
             kan de weergave-server PostScript-opdrachten uitvoeren ter
             ondersteuning van de XDPS-programmeeromgeving.

          o  Phigs Extension to X: "X3D_PEX" zoals gedefinieerd door het
             MIT X Consortium. Met deze uitbreiding kan de weergave-server
             apparatuur met 3D-voorzieningen ondersteunen ten behoeve van
             het DEC PHIGS (Programmer's Hierarchical Interactive Graphics
             System).

          o  X Imaging Extension: "Xie" zoals gedefinieerd door het MIT X
             Consortium. Met deze uitbreiding kan de weergave-server ap-
             paratuur en programmatuur voor beeldbewerkingen ondersteunen
             ten behoeve van de ISL (Image Services Library).

          o  XTRAP: "DEC-XTRAP" zoals gedefinieerd door Digital en gere-
             gistreerd bij het MIT X Consortium. Met deze uitbreiding kan
             de weergave-server automatisch testprogramma's zoals DTM (DEC
             Test Manager) ondersteunen.

          o  Multi-Buffering: "Multi-Buffering" zoals gedefinieerd bij het
             MIT X Consortium. Met deze uitbreiding kan de beeldscherm-
             server multiple-buffered programmeerbibliotheken ondersteu-
             nen.

          BENODIGDE APPARATUUR

                                         12

 


          VMS DECwindows Motif/NEDERLANDS versie 1.0          SPD 27.F6.00



          VAX-, MicroVAX-, VAXstation- of VAXserver-configuratie zoals
          beschreven in het System Support Addendum (SSA 27.F6.00-A).

          VMS DECwindows Motif draait op alle ondersteunde processoren.
          Voor schermweergave is echter een werkstation, een onder DOS
          draaiende PC, een Macintosh of een Xterminal nodig. Deze eenhe-
          den moeten zijn uitgerust met een weergave-server die voldoet
          aan de standaarden van het X Window System, versie 11, release
          4.

          BENODIGDE PROGRAMMATUUR

          VMS-besturingssysteem

          * Raadpleeg het System Support Addendum (SSA 27.F6.00-A) voor
          informatie omtrent de benodigde en optionele programmatuur en
          voor informatie over componenten van VMS DECwindows.

          BESTELINFORMATIE

          Programmatuurgebruiksrecht: QP-LBFH*-AA
          Programmatuurmedia: QA-LBFH*-H*

          Voor andere vertaalde gebruikersinterfaces:

          Programmatuurgebruiksrecht: QL-XDD**-**
          Programmatuurmedia: QA-XDD**-**
          Documentatie: QA-XDD**-GZ
          Programmatuur-service: QT-XDD**-**

          * Geeft aan dat dit veld variabel is. Zie de desbetreffende
          prijslijsten voor nadere informatie over gebruiksrecht, services
          en media.

          PROGRAMMATUURGEBRUIKSRECHT

          De levering van deze programmatuur geschiedt volgens de be-
          palingen voor het gebruiksrecht zoals deze staan vermeld in
          de Algemene Verkoopvoorwaarden van Digital. Neem contact op
          met de dichtstbijzijnde Digital-vestiging voor meer informatie

                                         13

 


          VMS DECwindows Motif/NEDERLANDS versie 1.0          SPD 27.F6.00



          over het beleid en de voorwaarden van Digital ten aanzien van
          gebruiksrechten.

          Klanten die DECwindows willen uitvoeren via TCP/IP hoeven uit-
          sluitend de programmatuurmedia en documentatie van VMS/ULTRIX
          Connection aan te schaffen. Het gebruiksrecht voor het VMS-
          besturingssysteem omvat namelijk ook het gebruiksrecht voor
          TCP/IP in een DECwindows-omgeving. Klanten die gebruik wil-
          len maken van de volledige functionaliteit van de VMS/ULTRIX
          Connection (FTP, NFS, TELNET) dienen voor een afzonderlijk ge-
          bruiksrecht te betalen. Raadpleeg het System Support Addendum
          bij VMS/ULTRIX Connection (SSA 25.A4.xx-x) voor informatie over
          de vereiste versies.

          Raadpleeg het gedeelte "Gebruiksrechten van derden" in bijlage A
          voor informatie over het gebruiksrecht voor Adobe-programmatuur.

          Klanten die een VAXstation-systeem aanschaffen, worden automa-
          tisch voorzien van het gebruiksrecht voor VMS DECwindows Motif
          voor een werkstation met hoge capaciteit.

          Programmatuurgebruiksrecht voor vertaalde gebruikersinterfaces

          Voor VMS DECwindows Motif kan eentalig of tweetalig gebruiks-
          recht worden verkregen. De eentalige optie (QL-XA1A*-**) geeft
          recht op gebruik van de VMS DECwindows Motif programmatuur met
          de Amerikaanse/Engelse gebruikersinterface. Bij de tweetalige
          optie (QL-XA1**-**) wordt een vertaalde gebruikersinterface naar
          keuze aan de configuratie toegevoegd. De tweetalige optie is
          standaard buiten de Verenigde Staten.

          De gebruikersinterface van VMS DECwindows Motif kan in de vol-
          gende talen worden geleverd:

          Deens, Fins, Duits, Nederlands, Zweeds, Noors, Frans, Spaans,
          Italiaans, Portugees, Chinees (vereenvoudigd en traditioneel),
          Koreaans en Japans.


                                         14

 


          VMS DECwindows Motif/NEDERLANDS versie 1.0          SPD 27.F6.00



          Het is mogelijk de beschreven combinatie van twee talen uit te
          breiden met andere talen. In dat geval dienen de programmatuur
          en het gebruiksrecht voor elke vertaalde gebruikersinterface
          afzonderlijk te worden aangeschaft (QL-XDD**-**). Alle voor-
          noemde talen zijn verkrijgbaar, maar niet alle combinaties van
          talen zijn mogelijk. Raadpleeg het SSA bij de betreffende ver-
          taalde gebruikersinterface voor informatie over de ondersteunde
          talencombinaties in de verschillende landen.

          Vertaalde VMS DECwindows Motif gebruikersinterfaces worden door-
          gaans alleen ondersteund in landen waar de betreffende taal
          als officiële taal in gebruik is. In bepaalde landen kan echter
          van deze stelregel worden afgeweken. Raadpleeg het SSA bij de
          betreffende vertaalde gebruikersinterface of het dichtstbij-
          zijnde verkooppunt als u wilt weten of andere talen in uw land
          of gebied worden ondersteund.

          ONDERSTEUNING VAN DE LICENSE MANAGEMENT FACILITY

          VMS DECwindows Motif ondersteunt de VMS License Management
          Facility.

          License units voor dit produkt worden toegewezen op basis van
          CVE-capaciteit.

          Voor meer informatie over de License Management Facility raad-
          pleegt u de Software Product Description voor het besturingssys-
          teem VMS (SPD 25.01.xx) of de License Management Facility manual
          die bij het besturingssysteem wordt geleverd.

          PROGRAMMATUUR-SERVICE

          Digital biedt een groot aantal service-mogelijkheden. Neem voor
          meer informatie contact op met de dichtstbijzijnde Digital-
          vestiging.

          PROGRAMMATUURGARANTIE

          Digital biedt garantie voor dit software-produkt bij de aanschaf
          van een gebruiksrecht zoals omschreven in het Software Warranty
          Addendum bij deze SPD.

                                         15

 


          VMS DECwindows Motif/NEDERLANDS versie 1.0          SPD 27.F6.00



          [R]Motif, OSF en OSF/Motif zijn geregistreerde handelsmerken van
          Open Software Foundation, Inc.

          [R]PostScript is een geregistreerd handelsmerk van Adobe Sys-
          tems, Incorporated.

          [R]Macintosh is een geregistreerd handelsmerk van Apple Compu-
          ter, Inc.

          [R]MS-DOS is een geregistreerd handelsmerk van Microsoft Corpo-
          ration.

          [TM]Intel is een handelsmerk van Intel Corporation.

          [TM]The DIGITAL Logo, CI, DEC, DECimage, DECnet, DECterm, DEC
          VUIT, DECwindows, Linkworks, MicroVAX, ReGIS, TK, ULTRIX, VAX,
          VAX Ada, VAX FORTRAN, VAX Pascal, VAX BASIC, VAX MACRO, VAX C,
          VAXcluster, VAXft, VAXserver, VAXstation, VMS, VT en XUI zijn
          handelsmerken van Digital Equipment Corporation.




















                                         16
