 






          Software
          Product
          Description

          ________________________________________________________________

          PRODUKTNAAM:  WPS-PLUS/NEDERLANDS voor VMS, Versie 4.0       
	  SPD 28.83.03


          BESCHRIJVING

          WPS-PLUS voor VMS is een menugestuurd tekstverwerkingssysteem
          dat VMS-gebruikers de mogelijkheid biedt GOUD-functies toe te
          passen bij het tekstverwerken. Met WPS-PLUS kunt u documenten
          aanmaken, opmaken en afdrukken waarin tekst, Encapsulated Post-
          Script[R] (EPS)-afbeeldingen en applicatiegegevens voorkomen die
          zijn aangemaakt met verschillende programma's van Digital Equip-
          ment Corporation via de External Application Link. WPS-PLUS voor
          VMS wordt als gelaagd produkt op VMS-systemen geïnstalleerd.

          De WPS-PLUS voor VMS-programmatuur is compatibel met de Compound
          Document Architecture (CDA) van Digital. Documenten kunnen wor-
          den geconverteerd naar DDIF-formaat (Digital Data Interchange
          Format). Door gebruik te maken van de voorziening voor docu-
          mentoverdracht kunnen DDIF-bestanden ook naar WPS-PLUS worden
          geïmporteerd.

          WPS-PLUS voor VMS biedt de mogelijkheid tot tekstverwerken,
          het opnemen van EPS-afbeeldingen in een document, werken met
          de twee-dimensionale editor en de algemene rekenfunctie, en
          het gebruiken van bestandsverwerking en de sorteerfunctie. Met
          behulp van deze voorzieningen kunt u fraaie kwaliteitsdocumenten
          aanmaken die geschikt zijn om door de hele onderneming te worden
          verspreid.

          Mogelijkheden

          In WPS-PLUS voor VMS kiest u GOUD-functies en andere tekstver-
          werkingsfuncties door middel van duidelijke menu's. In de menu's
          verschijnen opties als `Maak aan', `Bewerk', `Wis', `Druk af',

                                       DIGITAL                   juni 1991

                                                               AE-JP69D-TE

 


          WPS-PLUS/NEDERLANDS voor VMS, Versie 4.0            SPD 28.83.03



          `Lees', `Index', `Verzend', `Documentoverdracht', `Gebruiker-
          sprocedures', `Archiefkast, `Taalhulpmiddelen', `Bestandsver-
          werking', `Sorteren' en `Training'. Door de betreffende menu's
          en opties te kiezen, krijgt u toegang tot diverse aanvullende
          functies.

          De WPS-PLUS voor VMS-editor ondersteunt een oproepbare regelin-
          deling waarin informatie staat over de plaatsing van tekst in
          een document, zoals de linkerkantlijn, tabs, automatische regel-
          sprongen en rechterkantlijnen. Met behulp van de regelindeling
          kunt u bovendien aangeven of u regels wilt uitvullen en waar de
          EPS-afbeeldingen moeten komen. Er kan op verschillende niveau's
          worden ingesprongen en een automatische regelsprong worden uit-
          gevoerd zonder dat u de instellingen voor de regelindeling hoeft
          te wijzigen.

          Gebruikers van WPS-PLUS voor VMS kunnen een groot aantal re-
          gelindelingen met een unieke naam aanmaken en opslaan. Elke
          regelindeling waaraan de gebruiker een naam heeft gegeven, kan
          worden opgeslagen, in een overzicht verschijnen, worden gese-
          lecteerd en worden gewist. Regelindelingen kunnen binnen het
          gehele systeem worden opgeslagen, zodat alle WPS-PLUS gebruikers
          een lijst met gangbare regelindelingen kunnen oproepen en deze
          regelindelingen kunnen benaderen.

          Training/Help

          WPS-PLUS voor VMS biedt een uitgebreide, taakgerichte, on-line
          training die zowel geschikt is voor beginnelingen als voor
          ervaren gebruikers. Voor een uitgebreide training kiest u vanuit
          het hoofdmenu de trainingsoptie, waarin ook een onderdeel Nieuwe
          functies is opgenomen. In WPS-PLUS voor VMS is bovendien een
          uitvoerige on-line helpfunctie aanwezig, via welke u informatie
          kunt oproepen over de toetsenbordindeling, de functietoetsen,
          de huidige tekstbewerkingsfunctie, het huidige veld in een
          formulier en de ingaven van een menu.



                                          2

 


          WPS-PLUS/NEDERLANDS voor VMS, Versie 4.0            SPD 28.83.03



          Indien gewenst, kunt u een statusregel laten verschijnen waarin
          onder andere de titel, de map en het nummer van het document
          staan, en de huidige instellingen van de regelindeling. Wanneer
          u tekst selecteert, wordt dit in de statusregel aangegeven door
          middel van een selectiemarkering.

          Op sommige momenten verschijnen er informatieve berichten op het
          scherm, die u helpen bij het uitvoeren van diverse tekstverwer-
          kingsfuncties.

          Editor

          Bij de programmatuur van WPS-PLUS voor VMS hoort een complete
          tekstverwerker met functies als `Selecteer', `Knip', `Plak' en
          het herstellen van gewiste tekst. U kunt een document naar keuze
          bewerken in de invoeg- of de overschrijfstand en de huidige
          weergave van de tekst (bijvoorbeeld vet of onderstreept) hand-
          haven tijdens het bewerken. WPS-PLUS voor VMS biedt uitgebreide
          mogelijkheden voor het zoeken en vervangen van tekst, inclusief
          de mogelijkheid om bijzondere tekens te zoeken. In WPS-PLUS voor
          VMS kunnen maximaal tien documenten tegelijk worden bewerkt, en
          zijn tien knip- en plakbuffers beschikbaar om tekst te verplaat-
          sen of te kopiëren binnen een document of van het ene document
          naar het andere. In de WPS-PLUS editor kunt u een inhoudsop-
          gave met de geopende documenten oproepen en elk geopend document
          benaderen, terwijl de cursor in elk document op de laatst ver-
          kregen positie blijft staan. Via eenvoudige toetsaanslagen kan
          tekst automatisch worden gecentreerd, onderstreept, vet worden
          weergegeven, in hoofdletters worden omgezet, dubbel worden on-
          derstreept en inferieur en superieur worden weergegeven. Vanuit
          een menu-optie kunt u de datum en tijd oproepen, waarbij u de
          opmaak van de datum en tijd zelf kunt bepalen. Het tekstverwer-
          kingsvenster kan (op de juiste apparatuur) worden vergroot tot
          een lengte van 54 regels, waardoor het document overzichtelijker
          wordt.




                                          3

 


          WPS-PLUS/NEDERLANDS voor VMS, Versie 4.0            SPD 28.83.03



          In de WPS-PLUS editor zijn een aantal taalhulpmiddelen aan-
          wezig, zoals een spellingscontrole en correctie (met behulp
          van standaard en optionele woordenlijsten), gebruikersalarm en
          een thesaurus. Voor het controleren en corrigeren van de spel-
          ling van een document hebt u de beschikking over persoonlijke
          woordenlijsten en gemeenschappelijke woordenlijsten, die door
          iedereen in het systeem kunnen worden gebruikt. WPS-PLUS voor
          VMS, Versie 4.0 wordt geleverd met twee lexicons voor spellings-
          controle - een lexicon waarin de termen alleen in de voorkeur-
          spelling zijn opgenomen (NEDERLANDS VOORKEUR) en een lexicon
          dat naast de voorkeurspelling ook andere spellingvarianten bevat
          (NEDERLANDS). Zie het System Support Addendum (SSA 28.83.03-A).

          Er is een optionele grammaticacontrole beschikbaar om de tekst-
          verwerkingscapaciteiten van WPS-PLUS voor VMS nog verder te
          verbeteren. Zie het System Support Addendum (SSA 28.83.03-A).

          Geavanceerde tekstbewerkingsfuncties

          Door de geavanceerde tekstbewerkingsfuncties zoals markeren,
          wijzigingsstrepen aanbrengen, voet- en eindnoten aanmaken,
          bewerken en zoeken, en een kolommeneditor op het beeldscherm met
          25 kolommen is de programmatuur van WPS-PLUS voor VMS bijzonder
          geschikt voor documentatie- en publicatiedoeleinden. WPS-PLUS
          voor VMS ondersteunt technische tekens en de Multinationale
          Tekenset van Digital.

          Met behulp van gebruikersprocedures (GP's) kunnen veelgebruikte
          toetscombinaties worden geautomatiseerd. U kunt een GP vanuit
          elk menu, formulier of andere GP definiëren en oproepen, ook
          tijdens het bewerken van een document. U kunt elk gewenst aantal
          GP's aanmaken, bewerken, in een overzicht laten verschijnen,
          afdrukken en wissen.

          Met de twee-dimensionale editor (TDE) kunt u diagrammen aan-
          maken, bewerken en op een willekeurige plaats in een document
          invoegen, ongeacht de grootte van het diagram. De diagrammen
          kunnen horizontale en verticale lijnen bevatten, evenals kaders,

                                          4

 


          WPS-PLUS/NEDERLANDS voor VMS, Versie 4.0            SPD 28.83.03



          wiskundige vergelijkingen, lijntekeningen, grafieken, matrixen
          en vergelijkingen die zijn opgesteld met de VT100-lijntekenset.

          Met behulp van bestandsverwerking en de sorteerfunctie kunt u
          speciaal aangepaste documenten, brieven en verslagen aanmaken.
          U kunt op het scherm oproepen wat het lopend totaal is van de
          verwerkte gegevensgroepen, en een onbeperkt aantal opdrachten
          voor bestandsverwerking of sorteren op de achtergrond laten uit-
          voeren, zodat u tegelijkertijd gebruik kunt maken van een andere
          WPS-PLUS functie, bijvoorbeeld tekstverwerken. U wordt automa-
          tisch op de hoogte gesteld wanneer een opdracht is uitgevoerd en
          er verschijnt een overzicht van de verwerkte opdrachten.

          U kunt de opdrachten voor bestandsverwerking en sorteren behe-
          ren met behulp van de optie `Wachtrijbeheer' uit het hoofdmenu.
          Via deze optie kunt u een index oproepen van alle actieve op-
          drachten, opdrachten verwijderen en opdrachten in de wachtrij
          vasthouden.

          De Algemene rekenfunctie stelt u in staat vier soorten bereke-
          ningen uit te voeren.

          Ervaren gebruikers kunnen via WPS-PLUS voor VMS toegang krijgen
          tot een aantal verschillende software-produkten via de External
          Application Link (XAL).

          Nadat u een afkortingsdocument of een bibliotheekdocument hebt
          geselecteerd, kunt u met enkele toetsaanslagen opgeslagen woor-
          den, zinsdelen en alinea's in een document invoegen.










                                          5

 


          WPS-PLUS/NEDERLANDS voor VMS, Versie 4.0            SPD 28.83.03



          Geïntegreerd archiefsysteem

          WPS-PLUS voor VMS bevat een geïntegreerd archiefsysteem waarin
          elke gebruiker over een archiefkast beschikt. De archiefkast
          heeft de volgende kenmerken: documentnamen en mapnamen, tref-
          woorden die de gebruiker aan elk afzonderlijk document kan geven
          en de mogelijkheid een document op te vragen aan de hand van
          de documenttitel, mapnaam, trefwoord of documentnummer. Bij het
          kiezen van een document kan een index van mappen worden getoond.
          Doordat u documenten kunt wissen, kopiëren en multi-archiveren,
          ontstaat er goed georganiseerd en eenvoudig te gebruiken ar-
          chiefsysteem.

          Met WPS-PLUS voor VMS kunnen meerdere gebruikers WPS-PLUS docu-
          menten in het gehele systeem benaderen en bewerken door gebruik
          te maken van de mogelijkheid voor het verwijzen naar een extern
          bestand.

          Opmaken en afdrukken

          In een printertabel staan, behalve informatie over de te se-
          lecteren papiertoevoerinstallatie en papierlade, de functie-
          en tekendefinities die nodig zijn voor de ondersteuning van een
          bepaalde printer. In WPS-PLUS voor VMS is het mogelijk om prin-
          tertabellen aan te maken of te wijzigen, waardoor elke gebruiker
          kan beschikken over unieke printertabellen. Een mogelijkheid
          is een printertabel aan te maken aan de hand van een bestaande
          systeemtabel. Ook kunt u printertabellen bewerken, afdrukken,
          een nieuwe naam geven en wissen.

          WPS-PLUS voor VMS biedt de mogelijkheid om proportioneel af te
          drukken en te spatiëren. Bovendien worden PostScript-functies
          ondersteund. Indien gewenst, wordt de tekst via automatische
          regelsprongen opnieuw ingedeeld. Voor een goed resultaat wordt
          er bij het proportioneel afdrukken rekening gehouden met tabpo-
          sities, centreren, met tabs aangemaakte kolommen en de instel-
          lingen voor uitvullen. U kunt schriftsoort en corps eenvoudig
          wijzigen binnen de tekst door in te stellen dat een bepaalde
          weergave (bijvoorbeeld vet of onderstreept) in een geldig,

                                          6

 


          WPS-PLUS/NEDERLANDS voor VMS, Versie 4.0            SPD 28.83.03



          opgegeven schriftsoort en corps moet worden afgedrukt. Bij uit-
          gevulde tekst kunt u de uiteindelijke afdruk van een document
          nog verbeteren door in te stellen dat bepaalde interpunctiete-
          kens aan het einde van een regel die buiten de rechterkantlijn
          vallen, toch op dezelfde regel moeten verschijnen in plaats van
          op de volgende regel.

          Bij het opmaken van een document kunt u opgeven welke standaard
          of optionele woordenlijst bij het automatisch afbreken moet
          worden gebruikt. Zie het System Support Addendum (SSA 28.83.03-A).

          De afdrukvoorziening ondersteunt opgeslagen instellingen waarmee
          u de lengte en indeling van de pagina's, de boven- en ondermar-
          ges, de ruimte tussen kolommen en de regelafstand en spatiëring
          kunt bepalen. Er zijn diverse methoden om een document te pa-
          gineren en u kunt de instellingen voor de paginering in het
          document zelf aanbrengen. Het is mogelijk om in één document
          sommige pagina's liggend en andere staand af te drukken en een
          verschillende nummering in te stellen voor pagina's, voetnoten
          en paragrafen. In WPS-PLUS voor VMS wordt automatisch rekening
          gehouden met het plaatsen van koptekst of voettekst boven aan of
          onder aan elke pagina, indien gewenst afwisselend op de linker-
          en rechterpagina. Het afdrukken van tabellen met meerdere kolom-
          men, automatische paginering, de plaatsing van verboden alinea-
          restanten, ononderbroken tekstblokken, het tegelijk verwerken en
          afdrukken van genummerde alinea's, inhoudsopgave(n), lijst(en)
          met bronvermeldingen of index(en) zijn allemaal voorbeelden van
          de uitgebreide opmaakmogelijkheden van WPS-PLUS voor VMS.

          Via een menu-optie kunt u bij het afdrukken van een document (op
          een ondersteunde printer) het aantal pagina's per vel opgeven
          en of u enkelzijdig, dubbelzijdig of in rotatiestand wilt af-
          drukken. Bovendien kunt u bij een aantal printers verschillende
          paginalengtes opgeven. Zie het System Support Addendum (SSA
          28.83.03-A).



                                          7

 


          WPS-PLUS/NEDERLANDS voor VMS, Versie 4.0            SPD 28.83.03



          Het afdrukken van PostScript-bestanden die met WPS-PLUS zijn
          aangemaakt op niet PostScript-printers, wordt ook ondersteund
          door de DECprint Utility voor PostScript- en Sixel-printers voor
          VMS V1.0. (SPD 31.56.xx).

          U kunt de afdrukopdrachten op de achtergrond beheren met behulp
          van de optie `Wachtrijbeheer' uit het hoofdmenu.

          Grafische afbeeldingen

          In WPS-PLUS voor VMS bestaat de mogelijkheid bestanden met af-
          beeldingen die in Encapsulated PostScript (EPS) zijn aangemaakt,
          op de gewenste plaats en met de gewenste afmetingen op te ne-
          men in een document. EPS-bestanden kunnen in de lengte en in de
          breedte exact worden geproportioneerd naar de opgegeven afmetin-
          gen in inches of centimeters. Bij WPS-PLUS voor VMS worden meer
          dan 100 EPS-afbeeldingen geleverd die kunnen worden gebruikt om
          een document visueel aantrekkelijker te maken.





















                                          8

 


          WPS-PLUS/NEDERLANDS voor VMS, Versie 4.0            SPD 28.83.03



          Conversie en documentoverdracht

          Met WPS-PLUS voor VMS kunt u documenten overdragen tussen on-
          dersteunde personal computers die met WPS-PLUS/DOS werken. Ook
          kunnen documenten worden overgedragen van en naar de werksta-
          tions DECmate II en DECmate III. Bovendien kunt u documenten
          converteren naar DDIF (Digital Data Interchange Format)-, DX-,
          en ASCII-formaat en is het mogelijk documenten met deze formaten
          te importeren.

          Via een optie uit het hoofdmenu kunt u een WPS-PLUS document,
          min de tekstkenmerken, converteren naar een VMS-bestand en dit
          verzenden met behulp van VMSmail. Uitvoerdocumenten van hoge
          kwaliteit

          Het tekstverwerkingssysteem van WPS-PLUS voor VMS biedt u de
          middelen die nodig zijn om professioneel uitziende documenten
          van hoge kwaliteit aan te maken en af te drukken.

          o  Proportioneel afdrukken

          o  Ondersteuning van PostScript-functies

          o  Automatisch afbreken

          o  Opnemen van geproportioneerde Encapsulated
             PostScript-afbeeldingen in een document

          o  Meer dan 100 EPS-afbeeldingen

          o  Uitgebreide mogelijkheden om een document aan te passen aan
             uw wensen

          o  Taalhulpmiddelen

          VEREISTE APPARATUUR

          Een VAX-, MicroVAX-, VAXstation- of VAXserver-configuratie zoals
          in het System Support Addendum is opgegeven (SSA 28.83.03-A).

                                          9

 


          WPS-PLUS/NEDERLANDS voor VMS, Versie 4.0            SPD 28.83.03



          VEREISTE PROGRAMMATUUR*

          o  VMS-besturingssysteem

          o  VAX FMS Runtime Only System

          VAX ScriptPrinter Software is vereist als u niet-PostScript
          bestanden op een ScriptPrinter wilt afdrukken.

          Opmerking:

          VAX FMS Runtime Only System is een vereiste voor het gebruik van
          WPS-PLUS voor VMS. Het Runtime Only System maakt deel uit van de
          complete FMS-kit, maar kan apart worden aangeschaft. De complete
          VAX FMS-kit is geen vereiste.

          Gebruikers die niet de complete FMS-kit hebben gekocht, moe-
          ten zowel het gebruiksrecht van de FMS Runtime Only System-
          programmatuur als de FMS Runtime Only media-kit aanschaffen.

          *  Raadpleeg het System Support Addendum (SSA 28.83.03-A) voor
             informatie over de beschikbaarheid en benodigde versies van
             de programmatuur.

          BESTELINFORMATIE
          Software-gebruiksrecht: QL-AAMH*-**
          Software-media: QA-AAMH*-**
          Documentatie: QA-AAMHA-GZ
          Software Services: QT-AAMH*-**

          *  Geeft aan dat deze velden variabel zijn. Zie de desbetref-
             fende prijslijsten voor meer informatie over de beschikbare
             gerbuiksrechten, services en media.

          GEBRUIKSRECHT VOOR DE PROGRAMMATUUR

          De verstrekking van deze programmatuur geschiedt volgens de
          bepalingen voor het gebruiksrecht zoals deze staan vermeld in
          de Algemene Verkoopvoorwaarden van Digital. Neem contact op
          met de dichtstbijzijnde Digital-vestiging voor meer informatie
          over het beleid en de voorwaarden van Digital ten aanzien van
          gebruiksrechten.


                                         10

 


          WPS-PLUS/NEDERLANDS voor VMS, Versie 4.0            SPD 28.83.03


          ONDERSTEUNING VAN DE LICENSE MANAGEMENT FACILITY

          Dit gelaagde produkt ondersteunt de VMS License Management
          Facility. Een gebruiksrecht voor dit produkt wordt toegewezen op
          basis van CPU-capaciteit.

          Raadpleeg de produktbeschrijving van het VMS-besturingssysteem
          (SPD 25.01.xx) van de License Management Facility manual in
          het documentatiepakket bij het VMS-besturingssysteem, voor meer
          informatie over de License Management Facility.

          Neem contact op met de dichtstbijzijnde Digital-vestiging voor
          meer informatie over het beleid en de voorwaarden van Digital
          ten aanzien van gebruiksrechten.

          PROGRAMMATUUR SERVICES

          Digital biedt een groot aantal service-mogelijkheden. Neem voor
          meer informatie contact op met de dichtstbijzijnde Digital-
          vestiging.

          PROGRAMMATUUR-GARANTIE

          Digital biedt garantie voor dit software-produkt bij de aanschaf
          van een gebruiksrecht voor dit produkt conform het Software
          Warranty Addendum van deze SPD.

          [R]  PostScript is een geregistreerd handelsmerk van Adobe
               Systems, Inc.

          [R]  HP is een geregistreerd handelsmerk van Hewlett-Packard
               Company.

          [TM] Het DIGITAL Logo, WPS-PLUS, CDA, CI, DECmate, DECprint,
               DDIF, DX, FMS, LQP02, LA50, LA324, PrintServer, MicroVAX,
               VAX, VAXserver, VAXstation, VMS en VT zijn handelsmerken
               van Digital Equipment Corporation.




                                         11
