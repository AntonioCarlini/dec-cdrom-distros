 






     Software
     Product
     Description

     ________________________________________________________________

     NOME PRODOTTO:   DECplan Time Manager Client/Italiano for VMS,
     V1.1A                                               SPD 26.Z7.01

     DESCRIZIONE

     DECplan è un prodotto integrato per la gestione dei progetti
     e degli impegni creato per pianificare, programmare e te-
     nere traccia di progetti e riunioni. DECplan è uno strumento
     client/server basato su DECwindows che fornisce un server e due
     client: il client di DECplan e quello di DECplan Time Manager,
     sottoinsieme del client di DECplan. DECplan fornisce un insieme
     supplementare delle funzionalità di DECplan Time Manager (per
     informazioni dettagliate su DECplan consultare il documento SPD
     27.L3.xx). Il server di DECplan gestisce un'unica base dati di
     informazioni determinate da una serie di piani, progetti, per-
     sonali, attrezzature e sedi. Più client di DECplan o di DECplan
     Time Manager possono collegarsi ad un singolo server. Questi
     client, una volta collegati al server di DECplan, permettono
     agli utenti di condividere informazioni su progetti memorizzate
     in una base dati comune.

     Caratteristiche di DECplan Time Manager

     DECplan Time Manager è un sottoinsieme di DECplan. Tutte le
     caratteristiche e funzionalità elencate di seguito sono perciò
     incluse anche in DECplan.

     Visualizzazione di giorno, mese e anno

     o  Gli utenti specificano e memorizzano le attività pianificate
        nelle proprie visualizzazioni giornaliere, mensili e annuali;
        DECplan utilizzerà queste informazioni per pianificare e
        coordinare il tempo all'interno dei piani.

                                  DIGITAL               Febbraio 1992

                                                          AE-PKF5B-TE

 


     DECplan Time Manager Client/Italiano for VMS, V1.1A SPD 26.Z7.01



     o  Un utente può visualizzare l'agenda in visualizzazioni gior-
        naliere, mensili o annuali.

     o  Il server di DECplan ricerca nelle singole agende il tempo
        necessario per una riunione o per l'assegnazione delle varie
        attività che compongono un progetto.

     Pianificazione delle riunioni e ricerca di orari liberi

     o  È possibile programmare riunioni con altri utenti di DECplan
        Time Manager specificando la durata della riunione, l'ordine
        del giorno e la sede, e attivando quindi la ricerca di orari
        liberi tra le agende degli utenti coinvolti nella riunione
        stessa.

     o  Gli utenti possono inoltre utilizzare liste di distribuzione
        per gruppi o per indirizzi di posta elettronica sulla rete
        (inviati soltanto a persone che non utilizzano DECplan) per
        prenotare sale per le riunioni ed emettere ordini del giorno.

     o  Le riunioni possono essere pianificate con scadenza gior-
        naliera, bisettimanale o mensile, oppure essere pianificate
        volta per volta.

     Traccia degli obiettivi

     o  È possibile definire obiettivi, associarvi una serie di at-
        tività richieste per il loro raggiungimento, specificare la
        priorità e lo stato degli obiettivi e definire il completa-
        mento dell'obiettivo utilizzando DECplan Time Manager.

     o  È inoltre possibile aggiornare gli obiettivi modificàtisi
        nel corso del tempo ed apportare le eventuali modifiche delle
        priorità.

     Visualizzazioni a tabella

     o  Gli utenti di DECplan Time Manager possono accedere alla
        tabella attività per specificare operazioni da svolgere ed
        elenchi di cose da fare. Tali attività possono essere di
        carattere personale o essere state assegnate, come parte

                                     2

 


     DECplan Time Manager Client/Italiano for VMS, V1.1A SPD 26.Z7.01



        di un'attività, dal responsabile del progetto che utilizza
        DECplan.

     o  Gli utenti di DECplan Time Manager possono inoltre visua-
        lizzare e modificare i propri dati, nonché personalizzare le
        colonne e le righe delle tabelle.

     Segnalazioni

     o  È possibile impostare le segnalazioni ed i promemoria re-
        lativi ad attività e riunioni e rappresentare graficamente,
        nella visualizzazione del giorno, il tipo di attività in-
        dicata selezionando una delle icone messe a disposizione
        dell'utente.

     o  Le segnalazioni possono essere ripetute per riunioni succe-
        ssive senza che sia necessario procedere ogni volta alla loro
        impostazione.

     Negoziazione

     o  DECplan permette la negoziazione, tra l'autore e i desti-
        natari, per l'assegnazione di attività e riunioni. Tale
        funzionalità consente all'autore di proporre assegnazioni
        ad altri utenti (destinatari), i quali hanno a loro volta
        facoltà di accettare o rifiutare l'assegnazione, nonché di
        inviare un messaggio di risposta alla proposta pervenuta
        loro. Una volta accettata l'assegnazione, una copia di essa
        viene archiviata nel piano del destinatario.

     o  DECplan consente inoltre di fare ricorso all'imposizione
        di un'assegnazione, eliminando così la possibilità che il
        destinatario rifiuti il compito assegnàtogli.

     Ore lavorate

     o  Gli utenti possono specificare l'ammontare del lavoro ef-
        fettuato ricorrendo alla propria visualizzazione del giorno
        o creando una specifica visualizzazione a tabella chiamata
        Ore lavorate. I valori contenuti in tale tabella consentono

                                     3

 


     DECplan Time Manager Client/Italiano for VMS, V1.1A SPD 26.Z7.01



        di ricalcolare l'impegno speso in un'attività e di riassu-
        mere così i progressi fatti e lo stato di avanzamento dei
        lavori. Se si utilizza l'aggiornamento automatico, le modifi-
        che apportate a livello individuale al lavoro effettuato si
        riflettono automaticamente su tutte le visualizzazioni della
        gestione del progetto.

     o  Gli utenti possono negoziare le ore lavorate, come descritto
        in precedenza, oppure richiedee che il server di DECplan,
        periodicamente, riunisca ed archivi le ore lavorate.

     Parole chiave, ordinamento, filtri

     o  La parola chiave fornisce agli utenti la possibilità di
        associare una stringa alfanumerica ad attività o ad altri
        elementi presenti nella base dati e consente di ordinare ed
        utilizzare filtri all'interno di visualizzazioni e rapporti.

     o  L'ordinamento rimane valido all'interno delle visualizza-
        zioni tabulari; i tre tipi di ordinamento utilizzabili sono:
        ascendente, discendente e a gruppi.

     o  Il filtro consente di estrarre dalla base dati qualsiasi
        tipo di dato da poter utilizzare in rapporti, grafici e
        visualizzazioni di attività e tabelle.

     o  L'utente ha inoltre la possibilità di costruire espressioni--
        filtro per accedere e visualizzare i dati presenti in uno o
        più piani di un progetto.

     Esportazione e importazione

     o  DECplan consente di importare dati utilizzando il formato
        di interscambio CDA DTIF. Esistono diversi convertitori CDA
        Extended che consentono la trasformazione da formato non-DTIF
        a formato DTIF, che può quindi essere importato nella base
        dati di DECplan.


                                     4

 


     DECplan Time Manager Client/Italiano for VMS, V1.1A SPD 26.Z7.01



     o  È inoltre possibile esportare un intero piano DECplan, purché
        in formato DTIF, in un'altra applicazione che accetti il
        formato DTIF, per esempio DECdecision. Una volta esportato
        il piano, esso può essere reimportato all'interno di DECplan
        mediante i server.

     o  DECplan esporta rapporti e visualizzazioni grafiche e ta-
        bulari in formato DDIF, compatibile con il formato dei dati
        accettato da altre applicazioni DECwindows quali DECwrite,
        DECwindows Mail e DECpresent.

     Guida interattiva

     o  Oltre alle caratteristiche elencate nelle pagine precedenti,
        DECplan fornisce una guida contestuale interattiva per agevo-
        lare gli utenti nella comprensione dell'uso di DECplan e di
        DECplan Time Manager.

     Funzionalità di conversione

     o  DECplan Time Manager fornisce una specifica funzionalità per
        la conversione della base dati dell'applicazione Calendar di
        DECwindows in una base dati utilizzabile da DECplan.

     HARDWARE NECESSARIO

     Processore e/o configurazioni hardware come da specifiche conte-
     nute nel nel System Support Addendum (SSA 26.Z7.xx-x) di questo
     prodotto.

     SOFTWARE NECESSARIO

     Per il client di DECplan Time Manager:

     Per stazioni di lavoro su cui sia attivo DECwindows:

     o  Sistema operativo VMS

     o  VMS DECwindows

                                     5

 


     DECplan Time Manager Client/Italiano for VMS, V1.1A SPD 26.Z7.01



     o  Server di DECplan for VMS/Italiano

     Per poter attivare il client di DECplan Time Manager è necessa-
     rio che il server di DECplan sia installato. Per informazioni su
     disponibilità e versioni richieste per il software necessario e
     opzionale e sui componenti di VMS DECwindows fare riferimento al
     documento System Support Addendum (SSA 26.Z7.xx-x).

     Per PC su cui sia attivo il software del client di PATHWORKS:

     o  PATHWORKS per VMS

     DECplan viene visualizzato su tutti i PC supportati da PATHWORKS
     per VMS. Perché l'interfaccia client di DECwindows di DECplan o
     di DECplan Time Manager funzioni in modo efficiente su un PC,
     questo deve essere di tipo 386 o 486, con una memoria minima di
     4MB.

     Se si deve utilizzare il software di PATHWORKS per DOS in am-
     biente server/client fare riferimento: a PATHWORKS per VMS
     (SPD 30.50.xx), al software del server di PATHWORKS per OS/2[R]
     (SPD 55.24.xx) oppure a VAXmate Services per MS-DOS[R]
     (SPD 55.09.xx).

     Il supporto per il sistema operativo VMS viene fornito da PATH-
     WORKS per VMS (SPD 30.50.xx). Il supporto per la PC DECwindows
     Display Facility richiede il VMS DECwindows Software o l'ULTRIX
     Worksystem System.

     La PC DECwindows Display Facility richiede memoria addizionale
     estesa oltre alla memoria convenzionale (EMS e XMS) prevista da
     altri componenti di PATHWORKS.

     Una volta configurato il sistema, è necessario che rimangano
     liberi e accessibili alla PC DECwindows Display Facility almeno
     750KB di memoria di sistema; questa può essere costituita sia
     dalla memoria convenzionale che da quella estesa.


                                     6

 


     DECplan Time Manager Client/Italiano for VMS, V1.1A SPD 26.Z7.01



     A seconda del numero di applicazioni DECwindows visualizzate
     e dalla memoria richiesta per ognuna di esse, potrebbe essere
     necessaria una quantità maggiore di memoria sul PC. Per questo
     motivo l'utente dovrebbe controllare questi tipi di configura-
     zione con la PC DECwindows Display Facility prima di utilizzare
     il prodotto.

     Poiché la PC DECwindows Display Facility comprende un proprio
     gestore di memoria estesa sui PC 80386, vi potrebbe essere
     conflitto con i gestori di memoria estesa che non supportano
     la Virtual Control Program Interface (VCPI). La PC DECwindows
     Display Facility può anche entrare in conflitto con altre unità
     che utilizzano la memoria estesa, quali ad esempio i programmi
     di disk caching e le unità RAM, qualora la loro presenza non
     possa essere individuata dal gestore della memoria estesa del PC
     DECwindows.

     Le applicazioni DECwindows e X che non tengono conto delle
     caratteristiche hardware del PC (come la risoluzione dello
     schermo, i rapporti dello schermo, le disposizioni delle ta-
     stiere ed il numero di pulsanti del mouse) potrebbero non fun-
     zionare in modo ottimale con un PC utilizzato come server di
     visualizzazione.

     In aggiunta ai gestori delle finestre di VMS DECwindows e ULTRIX
     DECwindows supportati, la Digital fornisce un gestore delle fi-
     nestre VMS specifico per schermi di PC, grazie al quale l'utente
     può spostare le finestre al di fuori dello schermo. Il client di
     DECplan Time Manager controllerà la dimensione dello schermo per
     adattare la visualizazione ed il formato alle dimensioni del PC
     utilizzato.

     INFORMAZIONI SULLE ORDINAZIONI

     Licenze software: QL-XC8U*-**
     Supporti software: QA-YPBUA-**
     Documentazione software: QA-XC8UA-GZ (solo
        DECplan Time Manager Client)

                                     7

 


     DECplan Time Manager Client/Italiano for VMS, V1.1A SPD 26.Z7.01



     Documentazione software: QA-YPBUA-GZ (DECplan
        e DECplan Time Manager Client)
     Servizi addizionali: QT-XC8U*-**

     *  Indica i campi variabili. Per ulteriori informazioni su
        licenze, servizi e supporti disponibili consultare l'apposito
        listino.

     LICENZE SOFTWARE

     Questo software è fornito secondo le norme generali espresse
     nelle Condizioni di fornitura di prodotti Digital. Per ulteriori
     informazioni sulle licenze Digital, mettersi in contatto con la
     sede Digital più vicina.

     Supporto per License Management Facility

     Questo prodotto supporta la VMS License Management Facility.

     Questo prodotto applicativo (layered) offre una Licenza d'Uso
     Personale (Personal Use License). Ciascuna Licenza d'Uso Perso-
     nale consente ad una singola persona identificata di utilizzare
     il prodotto applicativo.

     Per ulteriori informazioni sulla License Management Facility
     consultare il Software Product Description del sistema opera-
     tivo VMS (SPD 25.01.xx) o il manuale sulla License Management
     Facility del sistema operativo VMS.

     Per ulteriori informazioni sulle licenze Digital rivolgersi alla
     sede Digital più vicina.

     SERVIZI ADDIZIONALI

     Sono disponibili numerosi servizi addizionali. Per ulteriori
     informazioni su questi o altri servizi, rivolgersi alla sede
     Digital più vicina.


                                     8

 


     DECplan Time Manager Client/Italiano for VMS, V1.1A SPD 26.Z7.01



     GARANZIA SOFTWARE

     La garanzia per questo prodotto software viene fornita dalla
     Digital con l'acquisto di una licenza specifica per il prodotto,
     come definito nel paragrafo Servizi addizionali del presente
     documento.

     [R]  MS-DOS è un marchio registrato della Microsoft Corporation.

     [R]  OS/2 è un marchio registrato della International Business
          Machines Corporation.

     [R]  PostScript è un marchio registrato della Adobe Systems
          Incorporated.

     [TM] COSTAR è un marchio registrato della Softstar, Inc.

     [TM] il logo DIGITAL, CI, DEC, DECdecision, DECnet, DECplan,
          DECpresent, DECstation, DECsystem, DECwindows, DECwrite,
          MicroVAX, PATHWORKS, TK, ULTRIX, VAX, VAXcluster, VAXft,
          VAXmate, VAXserver, VAXstation e VMS sono marchi registrati
          della Digital Equipment Corporation.

















                                     9
