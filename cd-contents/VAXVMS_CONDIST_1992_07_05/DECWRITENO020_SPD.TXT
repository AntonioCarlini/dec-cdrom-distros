 






          Software
          Product
          Description

          ________________________________________________________________

          PRODUKTNAVN:  DECwrite/NORSK på VMS, versjon 2.0    SPD 25.S3.02


          BESKRIVELSE

          DECwrite er et program for behandling av sammensatte dokumenter. Det
          kombinerer tekstbehandling, trykksakproduksjon, grafikk, diagram,
          bilder og dynamiske forbindelser til data fra samarbeidende 
	  programmer.

	  DECwrite er en integrert del av Digitals CDA-arkitektur (Compound 
	  Document Architecture). Dette betyr blant annet at man kan vise  
	  dokumenter med grafikk på skjermen, og kan sende slike sammensatte 
	  dokumenter til andre brukere.

          Funksjoner

          Brukergrensesnitt

          Funksjonene i DECwrite brukes ved hjelp av et grafisk grensesnitt,
          i form av menyvalg og symboler. Symbolene vises i funksjonsområdet.

          For menyene på høyeste nivå: Arkiv, Redigere, Format, Opprette, Side,
          Tegne, Verktøy og Tilpasse, kan du velge mellom to varianter: korte
          eller fullstendige menyer. De korte menyene inneholder de vanligste 
	  funksjonene. Det kan veksles mellom disse to alternativene i 
	  løpet av DECwrite-økten.

          Merk: Bare brukere av systemer med VMS 5.4 og oppover kan veksle
          menyer i løpet av redigeringsøkten.




                                       DIGITAL                  April 1992

                                                               AE-PAB5C-TH

 


          DECwrite/NORSK på VMS, versjon 2.0                 SPD 25.S3.02



          Funksjonsområdet er et felt hvor en rekke funksjoner kan utføres
          uten andre operasjoner enn pekerplassering og klikking: blading
          til en bestemt side, valg av type, typesnitt, skriftstørrelse,
          justering og språk, zooming, bruk av kursivskrift, fete typer
          eller understreking (og endring tilbake til vanlig skrift),
          avstand mellom avsnitt og linjer, visning av skjulte tegn og
          sideoppsett. Funksjonsområdet virker dynamisk og registrerer
          attributtene som er knyttet til teksten der markøren befinner
          seg.

          Kombinasjonen av rullegardinmenyer, funksjonsområde, 
	  tastsekvenser og dialogruter inneholder alle funksjonene i 
	  DECwrite. I menyene vises også tastsekvensene som kan brukes 
	  istedenfor å gå veien om menylinjen.

          DECwrite inneholder også fem sprettoppmenyer, som er 
	  kontekstavhengige, d.v.s. at de vises i nærheten av pekeren 
	  innenfor den type arbeid du holder på med i øyeblikket. Det finnes 
	  sprettoppmenyer for tekstredigering, tegning, vanlig brukte typer,
          tabeller og objekter.

          I Skjermstyrer-vinduet (Session Manager) i DECwindows kan du
          velge språkvariant for grensesnittet til DECwrite. Du kan veksle
          mellom flere forskjellige språk.

          Brukergrensenittet inneholder også følgende:

          o  Formateringslinjer og rutenett med mulighet til å se akkurat
             hvor på siden tekstblokker og objekter blir plassert

          o  Mulighet til å plassere alle objekter i henhold til samme
             måleenhet på formateringslinjen

          o  Informasjonsvinduer på skjermen, med status om aktuelt si-
             denummer, første og siste side, aktuell type, forbindelser
             mellom tekstblokker og størrelsen på grafiske objekter

          o  En vertikal og horisontal rullebane.

                                          2

 


          DECwrite/NORSK på VMS, versjon 2.0                 SPD 25.S3.02



          I DECwrite kan man bruke tastfunksjoner fra flere andre redi-
          geringsprogrammer, for eksempel GULL-tastfunksjonene fra WPS-
          PLUS, WordPerfect[TM]- og Microsoft[R] Word-funksjoner, EVE, EDT
          og EMACS-funksjoner for teknisk orienterte brukere og et eget
          DECwrite-tastaturoppsett.

          Hjelp

          I DECwrite kan du i mange tilfeller få direkte hjelp til ak-
          kurat den funksjonen du bruker. Hjelpteksten forklarer hvordan
          de enkelte funksjonene i DECwrite brukes, og gir veiledning i
          hvordan man lager gode DECwrite-dokumenter. Et demonstrasjons-
          dokument, tilgjengelig via Hjelp-funksjonen, gir innføring i
          grunnbegrepene i DECwrite.

          Tekstbehandlingsprogram

          DECwrite inneholder et fullverdig tekstbehandlingsprogram med
          vanlige funksjoner som å velge, ta ut, kopiere, sette inn, angre
          og søke. Søkefunksjonen i DECwrite er avansert, med mulighet
          til å søke etter returtegn, spesialtegn, søkemønstre og bestemte
          typer mellomrom.

          Avanserte redigeringsfunksjoner som endringsmerker, tekstmer-
          king, d.v.s. overstryking av slettet tekst, og mellomsider (for
          senere sidenummerering) gjør DECwrite til et nyttig verktøy for
          dokumentasjonsarbeid.

          DECwrite bruker de avanserte orddelingsfunksjonene til Houghton
          Mifflin og en amerikansk ordliste som bygger på American 
	  Heritage Dictionary. Er programmet installert i den britisk engelske
          utgaven. kan man bruke en egen britisk engelsk ordliste.

          I DECwrite kan brukeren også lage sine egne ordlister for ord og
          uttrykk som ikke finnes i vanlige ordlister. Disse 
	  brukerordlistene kan også gjøres tilgjengelige for alle i samme 
	  arbeidsgruppe. Man kan også bestemme orddeling individuelt for hvert
          enkelt ord, eller sette den ut av kraft for enkelte avsnitt.

                                          3

 


          DECwrite/NORSK på VMS, versjon 2.0                 SPD 25.S3.02



          I DECwrite kan man velge mellom forskjellige språks orddelings-
          regler. For eksempel kan fransk og tysk orddeling sjekkes i
          samme dokument. I tillegg til norsk orddelingskontroll fin-
          nes også orddelingskontroll for amerikansk og britisk engelsk,
          svensk, dansk, finsk, tysk, fransk, spansk, nederlandsk, itali-
          ensk og portugisisk.

          I DECwrite kan man kontrollere rettskrivningen for en rekke
          språk, alt etter hvilke DECwrite-ordlister som er lagt inn. Det
          står mer om ordlister i System Support Addendum 
	  (SSA 25.S3.02-x).

          I den amerikansk-engelske utgaven av DECwrite finnes det også
          funksjoner for mer avansert språkhjelp og synonymordliste.

          Formateringslinjer/Tabulatorstoppere

          Kolonnene i DECwrite-tabellene kan være venstre-, høyre- eller
          desimaljusterte eller midtstilles. Brukerne kan endre gjel-
          dende formateringslinje (hvor tabulatorstopperne er registrert)
          og dermed endre alle de følgende avsnittene med samme forma-
          teringslinje. Begynner man en ny formateringslinje, bestemmer
          dette formatet for alle de følgende avsnittene med samme forma-
          teringslinje. Formateringslinjer kan også lagres som del av en
          avsnittstype.

          Tabellredigeringsprogram

          Med DECwrite følger et celle-orientert tabellredigeringspro-
          gram. Tabellene kan inneholde tekst, grafikk eller tall. Alle
          avsnitts- og tekstformateringsfunksjoner er direkte tilgjenge-
          lige i selve tabellen. Rader og kolonner kan forenes og deles,
          tilføyes eller slettes. Innholdet i tabellcellen kan venstre-
          eller høyrejusteres eller midtstilles, og det kan kopieres, tas
          ut, settes inn og slettes. Tabellene kan flyte med teksten eller
          festes til et bestemt punkt på siden. ASCII-tekst kan importeres
          til tabellen og en ny tabell opprettes om nødvendig.


                                          4

 


          DECwrite/NORSK på VMS, versjon 2.0                 SPD 25.S3.02



          DECwrite tilbyr et sett forhåndsdefinerte tabelltyper. Brukerne
          kan definere og lagre egne tabelltyper.

          Fletting

          Ved hjelp av denne DECwrite-funksjonen kan brukerne opprette
          standardbrev ut fra variabler inneholdt i et standarddokument.
          Filen med datapostene og variablene kan enten være en tekstfil
          fra WPS-PLUS, en tabell eller en DDIF-fil. Resultatdokumentene
          skrives automatisk ut i PostScript[R]-format eller lagres som
          DECwrite-dokumenter.

          Variabler

          I DECwrite kan du definere variabler for å forsyne en rekke
          dokumenter med felleselementer: referansenummer, forfatter,
          revisjonsopplysninger, firmanavn, osv. Hver gang en variabel
          skifter innhold, oppdateres alle forekomstene i dokumentet.
          Det er også mulig å definere variabler i et mønsterdokument med
          sikte på felles bruk.

          Innholdsfortegnelse

          DECwrite oppretter automatisk en innholdsfortegnelse ut fra
          overskriftene i et dokument. Brukerne kan plassere den hvor
          som helst i dokumentet og redigere eller oppdatere den når som
          helst.

          Teksten i innholdsfortegnelsen formateres i samsvar med det som
          er bestemt i de tilsvarende overskriftstypene. Innholdsforteg-
          nelsen generelt formateres ifølge innholdsfortegnelsestypen.

          Stikkordregister

          Stikkordregistrene i DECwrite inneholder ord og uttrykk som
          brukeren selv legger inn, på opptil fire nivåer. Sorteringsrek-
          kefølgen kan eventuelt oppgis for hvert nivå (når det gjelder


                                          5

 


          DECwrite/NORSK på VMS, versjon 2.0                 SPD 25.S3.02



          f.eks. plassering av sifre eller spesielle tegn). Stikkordregi-
          stret kan oppdateres når som helst og det er mulig å redigere
          det for å få med endringer i siste øyeblikk.

          Krysshenvisninger

          Brukerne kan opprette krysshenvisninger innen et DECwrite-
          dokument, som f.eks. "Se figur 3, side 45." Krysshenvisningene
          kan referere til en etikett, en tekstbit eller et sidenummer for
          en overskrift, et avsnitt eller et listepunkt hvor som helst i
          dokumentet.

          Dynamiske forbindelser

          I DECwrite kan man bruke såkalte dynamiske forbindelser 
	  (LiveLink) til å hente data fra forskjellige andre programmer inn
          i dokumentet. Data som hentes inn på denne måten, blir en del
          av dokumentet og kan oppdateres automatisk hver gang dokumen-
          tet brukes. Brukeren har likevel muligheten til å styre denne
          oppdateringen. Forbindelsene kan også endres eller fjernes av
          brukeren når som helst.

          DECwrite kan opprette dynamiske forbindelser til data i samme
          nettverk som systemet man bruker DECwrite på, så lenge brukeren 
	  har adgang til disse dataene. Man kan angi forskjellige typer 
	  forbindelser - til samme filkatalog som dokumentet, til en annen 
	  filkatalog på samme node, til systembiblioteket eller til en 
	  hvilken som helst filkatalog på hvilken som helst node. Disse 
	  kategoriene forteller DECwrite hvor dataene skal hentes fra og 
	  hvordan disse dokumentene skal håndteres når de sendes elektronisk. 
	  Man kan opprette dynamiske forbindelser fra DECwrite til:

          o  DECdecision (jfr. avsnittet VALGFRI PROGRAMVARE i System
             Support Addendum - SSA 25.S3.02.x).

          o  DECview3D (jfr. avsnittet VALGFRI PROGRAMVARE i System Sup-
             port Addendum)

          o  DECpaint (følger med DECwindows)

                                          6

 


          DECwrite/NORSK på VMS, versjon 2.0                 SPD 25.S3.02



          o  DECchart (følger med DECwrite og DECdecision)

          o  DECwrite Ligningsredigeringsprogram (følger med DECwrite)

          o  DECpresent (jfr. avsnittet VALGFRI PROGRAMVARE i System
             Support Addendum)

          Forbindelse til DECdecision

          DECdecision er et arbeidsstasjonsbasert beslutningstagerverktøy
          som kjører under VMS DECwindows og som består av fire deler:

          o  DECquery, for ad-hoc-spørring på data

          o  Calc, for å analysere økonomiske og andre data

          o  Chart, for å generere diagrammer

          o  Builder, for å lagre og automatisere ofte brukte funksjoner i
             og mellom disse fire programmene

          DECwrite kan opprette dynamiske forbindelser til alle disse
          delprogrammene, og bruke dataene til å kombinere tabeller,
          diagrammer, tekst og grafikk i ett og samme dokument.

          Forbindelse til data

          I tillegg er det mulig å opprette forbindelser til andre
          DECwrite- dokumenter, DDIF-bilder og -figurer, og til innkap-
          slede PostScript-filer (EPSF-filer).

          Konverteringsprogrammer

          DECwrite bruker konverteringsarkitekturen CDA til å overføre
          data mellom de ulike programmene under DECwindows. Konver-
          teringsarkitekturen sørger for at en rekke forskjellige fil-
          formater kan konverteres til DDIF-formatet (Digital Document
          Interchange Format) som DECwrite benytter.

                                          7

 


          DECwrite/NORSK på VMS, versjon 2.0                 SPD 25.S3.02



          DECwrite inneholder blant annet et toveis konverteringsprogram
          for WPS-PLUS-dokumenter, som gjør at de kan hentes inn og lagres
          i DECwrite, et annet for DX-filer generert av WPS-PLUS eller
          andre programmer og en to-veis intelligent importfunksjon som
          konverterer ASCII-tekst til et DDIF-dokument.

          DECwrite kan også konvertere WK1, WK3, DIF, CALC$GRD og ASCII-
          tabeller, slik at dataene fra disse formatene kan benyttes i
          DECchart.

          Det finnes flere konverteringsprogrammer i CDA Converter Library
          for VMS. Det står mer om dette i det tilsvarende System Support
          Addendum (SSA 31.31.xx-x).

          Eksportere til Bokleser

          DECwrite kan brukes som "forfatterverktøy" for å opprette do-
          kumentasjon på skjermen ved hjelp av funksjonen Eksportere til
          Bokleser. Det er mulig å opprette emne- eller sidebaserte bøker
          med grafikk, tabeller og fotnoter. Teksten kan vises som innhold
          på linje eller i sprettoppform, i et eget vindu. Innholdsfor-
          tegnelsen og stikkordregistret i DECwrite brukes for å bla i
          Bokleser og krysshenvisningene blir til "referanser".

          Teksttyper

          I DECwrite kan man opprette bestemte teksttyper for følgende
          dokumentdeler:

          o  Avsnitt

          o  Overskrifter

          o  Lister

          o  Tabeller

          o  Fotnoter


                                          8

 


          DECwrite/NORSK på VMS, versjon 2.0                 SPD 25.S3.02



          o  Innholdsfortegnelse

          o  Stikkordregistre

          Tekstformateringen kontrolleres fullstendig ved bruk av disse
          typene. Ved å endre type-attributtene kan man opprette andre
          typer som f.eks. sammendrag og underoverskrifter.

          DECwrite-brukere kan kopiere og eventuelt endre mønsterdoku-
          mentene som følger med DECwrite, eller opprette egne mønster-
          dokumenter. Brukerdefinerte mønsterdokumenter forbindes med
          dokumentene. Det er ingen grense for hvor mange dokumenter de
          kan brukes i. I tillegg kan mønsterdokumentene deles mellom
          brukerne.

          På denne måten er det mulig å holde dokumentinnholdet adskilt
          fra selve formatet. Brukeren har full kontroll med dokumentets
          utseende. All nødvendig informasjon om typene skrives i feltene
          i dialogruten for typer. Brukeren kan endre skriftstørrelse,
          typesnitt, linjeavstand, justering og andre tekstattributter.

          Dokumentets utseende endres automatisk når man endrer disse
          typene. Dette kan gjøres når som helst. For eksempel kan alle
          overskrifter av en bestemt type ganske enkelt gjøres om til en
          annen type overskrifter (f.eks. et nivå lavere). Ved å gjøre
          gjennomgående endringer på denne måten (funksjonen "Bruke på
          alle") sikrer man konsekvens i oppsett og format i lange doku-
          menter.

          Man kan også gjøre små, lokale endringer, f.eks. utheve et ord
          gjennom fet skrift ved å bruke funksjonsområdet, tastsekvensen
          for fet skrift, Format-menyen eller dialogruten Tekstattribut-
          ter. Denne gir mulighet til å velge mellom en rekke attribut-
          ter for tekstgjengivelse, f.eks. typesnitt, skriftstørrelser,
          hellingsvinkler, osv. Dette forholdet mellom gjennomgående og
          individuelle endringer gjør DECwrite til et både standardisert
          og fleksibelt verktøy.




                                          9

 


          DECwrite/NORSK på VMS, versjon 2.0                 SPD 25.S3.02



          Sideoppsett og sideinndeling

          DECwrite inneholder en rekke funksjoner for oppsett for tekst,
          sider og hele dokumenter. Teksttypene er behandlet ovenfor (jfr.
          Teksttyper). Sideoppsett formateres med sidetyper. Man kan oppgi
          om man vil ha enkelt- eller dobbeltsidige dokumenter. Man kan
          også bruke så mange sidetyper man vil i samme dokument. Topp- og
          bunntekst, logoer og oppsett for spalter og marger kan gjøres
          til en del av sidetypen, som så brukes konsekvent på alle de
          tilsvarende sidene i dokumentet.

          Man kan lage sideoppsett ved bruk av egen dialogrute eller ved å
          sette opp enkelte sider interaktivt. DECwrite sørger automatisk
          for tekstflyt fra spalte til spalte og fra side til side. Slik
          tekstflyt kan også justeres av brukeren, noe som for eksempel
          kan være aktuelt hvis man har dokumenter med flere artikler som
          fortsetter på et annet sted i dokumentet.

          DECwrite har også følgende formateringsfunksjoner:

          o  Automatisk sideinndeling

          o  Topp- eller bunntekst som kan inneholde tekst og/eller gra-
             fikk

          o  Opptil 100 spalter pr. side, og mulighet til å ha forskjellig
             antall spalter i bredden på samme side, for eksempel to
             spalter øverst på siden og tre spalter nederst

          o  Justering av tekst (rett/ujevn høyre-/venstremarg, midtstilt)

          o  Vertikal justering

          o  Håndtering av "enker og farløse" (løsrevne linjer øverst
             eller nederst på siden)

          o  Manuell kerning

          o  Endring av skriftstørrelse fra 2 til 300 punkter (med to
             desimaler)

          o  Mulighet til å installere flere skrifttyper

          o  Mulighet til å bruke tegnsettet ISO-Latin 1

                                         10

 


          DECwrite/NORSK på VMS, versjon 2.0                 SPD 25.S3.02



          o  Definering av makroer

          o  Hierarkiske lister og underlister med automatisk "nummere-
             ring" (tall, bokstaver eller andre tegn) og innrykk

          o  Automatisk nummerering av avsnitt, kapitler, overskrifter,
             lister, underlister, fotnoter og tillegg

          o  Automatiske krysshenvisninger

          o  Numeriske referanser for fotnoter. Fotnotetall settes automa-
             tisk i øvre indeks (halvsteg opp)

          o  Noter i margen

          o  Endringsmerker, merket tekst og mellomsider

          o  Stavekontroll, språkhjelp (amerikansk) og synonymordliste
             (amerikansk)

          o  Automatisk opprettelse av innholdsfortegnelse og stikkordre-
             gister (opptil fire nivåer)

          o  Venstre-, høyre-, midtstilte eller desimaljusterte tabulator-
             stoppere, med eller uten brukerdefinerte punktlinjer

          o  Ligningsredigeringsprogram

          o  Dynamiske forbindelser til andre program

          o  Mulighet til å ha både stående og liggende sider i samme
             dokument

          Forbindelse til dokument

          DECwrite gir anledning til å knytte flere forskjellige filer
          sammen til et fullstendig dokument. For eksempel kan man ha en
          egen fil for hvert kapittel. Når kapitlene så knyttes sammen,
          sørger DECwrite for både side- og kapittelnummerering, og gir
          også anledning til å lage innholdsfortegnelse og stikkordre-
          gister for hele dokumentet. På denne måten kan flere personer
          arbeide med forskjellige deler av et dokument, og dokumentet
          settes sammen på en enkel måte til slutt.

                                         11

 


          DECwrite/NORSK på VMS, versjon 2.0                 SPD 25.S3.02



          Grafikk

          DECwrite inneholder et objektorientert tegneprogram med føl-
          gende objekter: strek (i eller uten vinkel), kvadrat, avrundet
          kvadrat, rektangel, avrundet rektangel, sirkel, ellipse, bue,
          brukket strek og polygon. Buene kan være åpne eller lukkede,
          kakebuer eller korder. Objektene kan fylles med mønster eller
          skyggelegges, og omrissene kan være heltrukne linjer, prikker,
          streker eller et mønster. Omrissets tykkelse kan variere. Man
          kan også tegne på frihånd.

          Det er mulig å tegne piler med enkle og doble, fylte og åpne
          pilhoder. Man kan også plassere tekst hvor som helst på 
	  tegningen.

          Størrelsen på alle grafiske objekter og tekstbiter kan justeres
          etter prosentvise forholdstall eller etter faktiske mål. Man
          kan velge om man vil justere strektykkelsen proporsjonalt med
          resten av tegningen. Man kan også justere objektenes innbyrdes
          plassering på siden, slik at det er lett å lage profesjonelle
          diagrammer, organisasjonskart og lignende.

          Grafikk kan plasseres hvor som helst i dokumentet. Det er også
          mulig å knytte den til bestemte steder i teksten, ved å plassere
          den i rammer, slik at den alltid følger den relevante teksten,
          selv etter at dokumentet er endret eller utvidet på nytt.

          Illustrasjonsbibliotek

          DECwrite inneholder et bredt utvalg av filer fra illustrasjons-
          biblioteket i DDIF- og EPSF-format. DDIF- illustrasjonene kan
          fritt endres i DECwrite.

          




                                         12

 


          DECwrite/NORSK på VMS, versjon 2.0                 SPD 25.S3.02



	  DECchart
          
          DECchart-komponenten er både lett å lære og lett å bruke til å
          lage diagrammer o.l. som kan legges inn i sammensatte 
	  dokumenter. Man behøver bare oppgi to ting: dataene som skal 
	  fremstilles og diagramtypen som skal benyttes. Diagrammet lages 
	  deretter automatisk. Blant funksjonene i DECchart kan nevnes:

          o  Ni forhåndsdefinerte diagramtyper: område-, stolpe-, søyle-,
             kombinasjons-, høy-lav-, sektor-, sprednings- og kurvedia-
             gram, samt histogram

          o  Opptil 45 varianter av disse

          o  Mulighet til å lage egne versjoner av de forhåndsdefinerte
             diagramtypene

          o  Import av data fra: Lotus 1-2-3[R], DECalc og DECalc-PLUS,
             DECgraph, DIF- og ASCII-filer, samt tabeller fra DECdecision

          o  Hendig brukergrensesnitt med regneark for innlegging, endring
             og bearbeiding av data (Ta ut/Kopiere/Sette inn)

          o  Automatisk utviklingslinje for spredningsdiagram

          o  Merking og etiketter i form av tekst, linjer, rektangler og
             piler kan plasseres hvor som helst på diagrammet

          o  Mulighet for å bruke farger på akser, grunnlinje, ramme,
             rutenett, tegnforklaring, koordinatverdier, koordinatmerker,
             etiketter og søyle- og stolpeutfylling

          o  Endring av diagramattributter for akser, grunnlinje, ramme,
             rutenett, dataverdier, koordinatverdier, koordinatmerker,
             skyggelegging, mellomrom og overlapping for søyler

          o  Endring av tekstattributter, f.eks. typesnitt, skriftstør-
             relse, skriftsort og hellingsvinkel

          o  Fleksibel filhåndtering: de enkelte delene av diagrammet
             (data, diagramtype, farger, osv.) kan lagres samlet eller
             hver for seg

                                         13

 


          DECwrite/NORSK på VMS, versjon 2.0                 SPD 25.S3.02



          o  Valgbare utfyllingsmønstre, linjemønstre, markeringstyper og
             markeringsattributter

          o  Tilpasning for egne preferanser

          o  Mulighet til å flytte og forminske eller forstørre etikettob-
             jekter

          Bilder og grafisk kunst

          DECwrite kan ha forbindelser til sort/hvitt-, gråtone- og far-
          gebilder. Bilder kan også leses (scannes) inn med DECimage Scan
          Software og MD-300-avsøker (Scanner). TIFF-bilder kan importe-
          res med et konverteringsprogram. Det står mer om CDA Converter
          Library for VMS i System Support Addendum (SSA 25.S3.02-x).

          Bildefiler som er laget med maleprogrammet i DECwindows kan hen-
          tes inn i DECwrite. Man kan legge på tekst og endre størrelsen
          på bilder som er hentet inn i DECwrite.

          Innkapslede PostScript-filer kan hentes inn i DECwrite-
          dokumenter ved bruk av forbindelser. Hvis Display PostScript er
          installert, blir slike bilder også vist på skjermen i DECwrite-
          dokumentet.

          Det finnes også andre konverteringsprogrammer i CDA Converter
          Library for VMS (jfr. System Support Addendum, SSA 25.S3.02-x).

          Mønsterdokumenter

          DECwrite inneholder femten forhåndsdefinerte mønsterdokumenter:
          generelt, eksempel, brev, håndbok, enkelt notat, teknisk notat,
          prisliste, rapport, teknisk/liggende/stående transparent, tek-
          nisk artikkel, telefonliste og militære spesifikasjoner. Disse
          mønsterdokumentene kan benyttes slik de er, eller brukes som
          grunnlag for brukerdefinerte versjoner. Det finnes også et sett
          tilsvarende mønsterdokumenter for Bokleser.


                                         14

 


          DECwrite/NORSK på VMS, versjon 2.0                 SPD 25.S3.02



          Utskrift av høy kvalitet

          DECwrite utfører utskrifter av høy kvalitet på Digitals
          PostScript- skrivere, f.eks. ScriptPrinter (LN03R), DEClaser
          3250, PrintServer 20, PrintServer 40 og PrintServer 40 Plus.

          DECchart kan også skrives ut på disse skriverne.

          KRAV TIL MASKINVARE

          Konfigurasjoner med VAX, MicroVAX-, VAXstation- eller VAXserver
          som angitt i System Support Addendum (SSA 25.S3.02-x).

          Dataskjerm-enheter:

          DECwrite kjører på alle de ovenfor nevnte maskiner, men 
	  forutsetter en arbeidsstasjon, en VT1200*, VT1300*, VAXELN Window
          Server for VMS* eller en Intel[TM] 80286* eller 80386* med 
	  PC DECwindows, for visning.

          *  Anbefales ikke som erstatning for arbeidsstasjoner, da en
             rekke begrensninger er knyttet til disse enhetene: antall
             vinduer som kan åpnes samtidig, bruk av funksjonen Eksportere
             til Bokleser, uttak og innsetting av store tekstblokker,
             grafikk og bilder fra et program til et annet, ingen støtte
             for Display PostScript.

          Det står mer om mulige maskin-konfigurasjoner i System Support
          Addendum (SSA 25.S3.02-x).

          KRAV TIL PROGRAMVARE

          Operativsystemet VMS (og nødvendige deler av VMS DECwindows)

          *  System Support Addendum (SSA 25.S3.02-x) inneholder opplys-
             ninger om tilgjengelighet og nødvendige versjoner av påkre-
             vet/valgfri programvare.


                                         15

 


          DECwrite/NORSK på VMS, versjon 2.0                 SPD 25.S3.02



          BESTILLINGSOPPLYSNINGER

          Programvare-lisenser: QL-VVF**-**
          Programvare-media: QA-VVF*A-H5
          Programvare-dokumentasjon: QA-VVF*A-GZ
          Programvare-produktservice: QT-VVF**-**

          DECwrite for VMS er tilgjengelig på 13 språk:

          ________________________________________________________________
          ______Språk______________Produkt________________________________

                Kinesisk           DECwrite/Hanyu

                Dansk              DECwrite/Dansk

                Nederlandsk        DECwrite/Nederlands

                Engelsk            DECwrite

                Finsk              DECwrite/Suomi

                Fransk             DECwrite/Français

                Tysk               DECwrite/Deutsch

                Italiensk          DECwrite/Italiano

                Japansk            DECwrite/Japanese

                Koreansk           DECwrite/Hangul

                Norsk              DECwrite/Norsk

                Spansk             DECwrite/Español

          ______Svensk_____________DECwrite/Svenska_______________________


                                         16

 


          DECwrite/NORSK på VMS, versjon 2.0                 SPD 25.S3.02



          Merk: Den engelske språkvarianten kan enten være amerikansk
          eller britisk.

          *  Betegner variantfelter. For ytterligere opplysninger om
             lisenser, service og medier henvises til den til enhver tid
             gjeldende prisbok.

          PROGRAMVARELISENSIERING

          Denne programvaren leveres i henhold til de lisensbetignelser 
	  som gjelder for Digital Equipment Corporations Alminnelige
          leveringsbetingelser. For flere opplysninger om Digitals lisens-
          betingelser, vennligst kontakt Digital.

          License Management Facility Support

          Denne programvaren understøtter VMS License Management Facility.

          Lisensenheter for dette produktet allokeres på følgende grunn-
          lag: Ubegrenset systembruk, Personlig bruk og Samtidig bruk.
          Hver lisens for Personlig bruk gir én navngitt person adgang til
          å bruke produktet. Hver lisens for Samtidig bruk gir en hvilken 
	  som helst person adgang til å bruke produktet, én bruker om
          gangen.

          Det står mer om License Management Facility i Software Product
          Description (SPD 25.01.xx) for operativsystemet VMS eller i den
          tilsvarende License Management Facility-håndboken.

          Hvis du har behov for mer informasjon om Digitals lisensierings-
          betingelser, kontakt Digital.

          PROGRAMVARE-PRODUKTSERVICE

          Kun tilgjengelig i USA for den amerikansk-engelske versjonen av
          DECwrite.



                                         17

 


          DECwrite/NORSK på VMS, versjon 2.0                 SPD 25.S3.02



          PROGRAMVARE-GARANTI

          Digital påtar seg ansvar for feil og mangler i dette program-
          vareproduktet ved kjøp av en lisens for produktet, slik det er
          fastsatt i Software Warranty Addendum som hører sammen med denne
          SPD.

          Programmene og databasene for ordvalgkontroll, synonymordliste,
          International Hyphenators og International CorrectSpell sel-
          ges under lisens fra Houghton Mifflin Company. Copyright 1985,
          1987, 1988 ved Houghton Mifflin. Tysk 1985, 1987 ved Langens-
          cheidt K.G. Fransk i samarbeid med Librairie Larousse. Italiensk
          1988 ved Nicola Zanichelli. Alle rettigheter forbeholdes. U.S.
          Pat. Nr. 4,580,241, 4,724,523 og 4,771,401. Kanadisk Pat. Nr.
          1,203,916. Synonymordliste U.S. Pat. Nr. 4,724,523. Engelsk
          bygger på The American Heritage Dictionary. Synonymordliste byg-
          ger på Roget's II Thesaurus. Gjengivelse eller demontering av
          programmene eller av programmenes logaritmer er ikke tillatt.

          Illustrasjonsbiblioteket Arts and Letters[R] solgt under lisens
          til Digital Equipment Corporation, Maynard, Massachusetts. 
	  Copyright(c) Computer Support Corporation 1985-1990. Alle rettighe-
          ter forbeholdes.

          Illustrasjonsbiblioteket Studio Advertising Art solgt under li-
          sens til Digital Equipment Corporation, Maynard, Massachusetts.
          Copyright(c) Studio Advertising Art 1988. Alle rettigheter for-
          beholdes.







                                         18

 


          DECwrite/NORSK på VMS, versjon 2.0                 SPD 25.S3.02



          [R]   Arts and Letters er et registrert varemerke for Computer
                Support Corporation.

          [R]   Lotus og 1-2-3 er registrerte varemerker for Lotus 
		Development Corporation.

          [R]   PostScript er et registrert varemerke for Adobe Systems,
                Incorporated.

          [R]   Motif er et registrert varemerke for Open Software 
	        Foundation, Inc.

          [R]   Microsoft og MS-DOS er registrerte varemerker for 
	        Microsoft Corporation.

          [TM]  Intel er et varemerke for Intel Corporation.

          [TM]  WordPerfect er et varemerke for WordPerfect Corporation.

          [TM]  HPGL er et varemerke for Hewlett-Packard Corporation.

          [TM]  DIGITAL-logoen, CI, CDA, DECwrite, DECview 3D, DECpaint,
                DECpresent, DECalc, DECalc-PLUS, DECgraph, DECimage, DEClaser,
		DECchart, DECdecision, DECwindows, DDIF, DX, EVE, EDT, GOLD 
	        KEY, LiveLink, LVP16, MicroVAX, PrintServer, PrintServer 20, 
	        PrintServer 40, PrintServer 40 Plus, ScriptPrinter, LN03, 
	        VMS, VAXstation, VAXserver, VAXELN, WPS-PLUS, VT og VAX er 
	        varemerker for Digital Equipment Corporation.









                                         19
